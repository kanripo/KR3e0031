# -*- mode: mandoku-view; -*-
#+TITLE: 小兒衛生總微論方
#+DATE: 2015-08-24 23:05:03.461345
#+PROPERTY: ID KR3e0031
#+PROPERTY: BASEEDITION WYG    
#+PROPERTY: JUAN 卷十四
<pb:KR3e0031_WYG_014-1a>¶
欽定四庫全書¶
　小兒衞生總微論方卷十四¶
　　心腹痛論¶
小兒心腹痛者由臟腑虛而寒冷之氣所干邪氣與臟¶
氣相搏上下衝擊上則為心痛下則為腹痛上下俱作¶
心腹皆痛更有一證發則腹中撮痛乾啼無淚腰曲背¶
弓上唇乾額上有汗此名盤腸内吊之痛亦由冷氣入¶
臟所為也今叙諸方于後¶
<pb:KR3e0031_WYG_014-1b>¶
木香丸治心腹痛及脾胃¶
　　木香(一/分)肉桂(一/分)茯苓(去黒皮/半两)㯽榔(半/两)當歸(去蘆一/分醋浸)¶
　　(一宿炙/令黄焦)¶
　右為細末酒糊丸黍米大每服五七丸栁枝湯下不¶
　拘時候¶
蓬莪散治氣刺心腹痛¶
　右以蓬莪术炮熟透剉杵擣為細末每服一錢熱酒¶
　調下無時¶
<pb:KR3e0031_WYG_014-2a>¶
寛中湯治心腹疼痛不可忍斷乳啼哭不止¶
　　良薑　木香(各半/两)丁香　桔梗(去/蘆)青皮(去穣/炒黄)¶
　　甘草(炙各/一分)¶
　右為細末每服半錢温酒調下無時¶
當歸木香丸治如前¶
　　當歸(去蘆/一两)蓬莪术(一两/炮剉)木香(半/两)人参(去蘆/半两)桂心(半/两)¶
　　(不見/火)黒牽牛(一錢炒/微黄)¶
　右為細末麺糊和丸黍米大每服十丸生薑湯下無¶
<pb:KR3e0031_WYG_014-2b>¶
　時¶
當歸丸治腸胃冷襲而痛啼哭不休¶
　　當歸(去/蘆)芍藥(等/分)¶
　右為細末麺糊和丸菉豆大米飲湯下不拘時候¶
乳香湯治如前¶
　　木香　五靈脂(去砂/石)乳香(各一錢/别研)天南星(取中心/末一錢)¶
　右為細末同研勻每服半錢水半鍾生薑一片煎至¶
　三分去滓温服無時¶
<pb:KR3e0031_WYG_014-3a>¶
温胃丸治腹痛哭不止¶
　　人参(去蘆/一两)白术(一/两)木香(一/两)良薑(半/两)五味子(去枝梗/半两)¶
　　當歸(半/两)¶
　右為細末麺糊和丸黍米大每服十丸米飲湯下無¶
　時¶
橘香湯治如前¶
　　青皮(去穣一/两炒)吳茱茰(㨂净/一两)木香(一/两)當歸(去蘆/一两)乾薑¶
　　(半/两)丁香(半/两)¶
<pb:KR3e0031_WYG_014-3b>¶
　右為末每服一錢水八分生薑二片煎至五分去滓¶
　稍熱服無時¶
烏藥散治乳母冷熱不調敗壞乳汁因心飼兒致兒心¶
　腹疼痛或時下利但令乳母服藥調和乳汁哺兒¶
　　香附子(炒去/毛)良薑　赤芍藥　烏藥(各等/分)¶
　右為細末每用一大錢酒水各半盞煎至六分去滓¶
　温服無時兒能服藥者兼與之¶
鯉魚腸治腸胃中有瘡而作疼痛¶
<pb:KR3e0031_WYG_014-4a>¶
　右以鯉魚腸煮食之¶
鈎藤膏治盤腸内吊腹痛¶
　　好乳香(研/)没藥(研/)木香　薑黄(各四/錢)木鱉子仁(二十/箇)¶
　右為細末煉蜜為劑収之一嵗兒半皂角子大煎鈎¶
　藤湯化下無時量大小加减次用魏香散¶
魏香散¶
　右以温水化阿魏一錢去沙石浸蓬莪术半两一晝¶
　夜取出焙乾為細末每服半錢煎米飲紫蘇湯調¶
<pb:KR3e0031_WYG_014-4b>¶
　下空心服¶
阿魏丸治盤腸吊痛日夜呌啼不止¶
　右以阿魏為末用大蒜半瓣火炮熟研爛和末丸麻¶
　子大每服五七丸煎艾湯送下無時¶
乳香蠍稍丸治盤腸内吊痛不可忍¶
　　乳香(一錢半/别研)蠍稍(十四/箇)没藥(半/錢)沉香(一錢/半)¶
　右為細末煉蜜和丸黍米大嬰孩三丸一嵗兒五丸¶
　三嵗兒七丸乳香湯下不拘時候¶
<pb:KR3e0031_WYG_014-5a>¶
桃符丸治如前¶
　　銀硃(一錢/研)乳香(一錢/研)大蒜(一瓣煨熟/研爛為膏)¶
　右上二味和勻入蒜膏再研硬軟得所丸菉豆大每¶
　嬰孩三丸半嵗五丸一嵗七丸二三嵗七丸薄荷湯¶
　下無時¶
　　腹脹論¶
小兒腹脹有虚有實或因吐㵼或因乳食動於脾胃致¶
脾胃虚而氣攻所作也實者悶亂喘滿治可下之錢乙¶
<pb:KR3e0031_WYG_014-5b>¶
用紫霜丸白餅子虚者不喘治不可下又不可以丁香¶
木香橘皮豆蔲大温藥治之以脾胃虚氣未出故雖腹¶
脹而不喘只好用藥使上下分消其氣則愈錢乙用塌¶
氣丸若悮下之則脾虛氣上附肺而行脾肺子母皆虚¶
也肺主目胞腮之類脾主四肢色黄虚甚則目胞顋頰¶
四肢黄色而腫錢乙用塌氣丸若虚氣已出附肺而行¶
即脾胃内弱每生虚氣入於四肢面目矣小兒易為虚¶
實脾虚則不受寒温服寒則生冷服温則生熱當識此¶
<pb:KR3e0031_WYG_014-6a>¶
勿悞也胃久虛熱多生疸病或引飲不止脾虚不能勝¶
腎隨肺氣上行於四肢面目腫若水狀腎氣浸浮於肺¶
即大喘也錢乙亦用塌氣丸未愈漸加丸數病愈後面¶
未紅者虚衰未復故也若治虛腹脹塌氣丸未愈腹中¶
有食積法糞小便黄時㣲喘脉伏而實飲水能食者亦¶
可下盖脾初虚而後有積法也所治宜先補脾後與下¶
之下後又復補脾即愈也若不先補而便下之則大虚¶
矣又不可補肺恐生虚喘也錢乙所用方本集載之外¶
<pb:KR3e0031_WYG_014-6b>¶
叙諸方于後¶
家寶塌氣丸治小兒啼哭未定或氣息未調遽以乳飲¶
　或寒冷相干腹脹氣急乳食不化¶
　　巴豆(十/片)胡椒(十/粒)丁香(十/箇)青皮(十箇湯浸一/宿令軟去穣)¶
　右將青皮每箇入巴豆一片胡椒一粒丁香一箇裹¶
　了以麻線纒定都裹十箇畢頓鍋内入釅醋一碗煮¶
　至醋乾取出細切同諸藥焙乾為末粟米糊和丸粟¶
　米大每三嵗下兒二三丸上者五丸五嵗兒七丸七¶
<pb:KR3e0031_WYG_014-7a>¶
　嵗兒十丸米飲湯下無時¶
褊銀丸治痰涎氣壅鬲實上熱乳食停滯腹脹喘急¶
　　巴豆(去壳半/两取霜)好墨(八錢/研)射香(半錢/研)水銀(半两用鉛/二錢半結)¶
　　(沙/子)¶
　右將巴豆霜與墨再研勻次入沙子麝香又拌研至¶
　細勻以陳米粥和丸菉豆大捻&KR0310;一嵗兒一丸二三¶
　嵗三丸煎薄荷湯放冷送下不得化破食後服¶
厚朴丸治風冷寒邪客於臟腑腹脹滿悶氣不宣通¶
<pb:KR3e0031_WYG_014-7b>¶
　　厚朴(去麄皮一/两薑製)丁香(一/两)木香(一/两)白术(一/两)青皮(去穣/半两)¶
　　牽牛子(一錢/炒)¶
　右為細末煉蜜和丸黍米大每服十丸煎陳皮湯下¶
　無時¶
分氣丸治腹脹腹痛¶
　　巴豆(十箇去壳皮/膜出油盡)木香(一/錢)附子(一箇重半两/炮去皮臍尖)¶
　右為細末麺糊和丸麻子大每服三二丸熟水送下¶
又方治腹脹(又名塌氣丸/)¶
<pb:KR3e0031_WYG_014-8a>¶
　　蠍(半/两)胡椒(一/两)木香(半/两)巴豆(一分去壳皮/膜出油盡)¶
　右為細末麺糊和丸黍米大每服三五丸葱白湯下¶
　無時¶
胡粉鹽治腹脹¶
　右以胡粉鹽炒色變以摩腹上或以車轂中脂和輪¶
　下圡作丸吞之¶
韮根汁治如前¶
　右杵韮根汁和猪脂煎服或燒父母指甲灰乳頭上¶
<pb:KR3e0031_WYG_014-8b>¶
　飲¶
半夏丸治腹脹及暴腹脹欲死¶
　右以半夏隨多少火炮為細末酒和丸粟米大每服¶
　三五丸兒小者乳汁下大者生薑湯或米湯下未差¶
　加之日二服只用末貼臍亦佳¶
又方治心腹脇肋脹滿煩悶欲死¶
　右以雞子殻燒末酒服一錢或半錢¶
塌氣丸治脾胃氣虛腹脹滿悶¶
<pb:KR3e0031_WYG_014-9a>¶
　　全蠍(一/錢)黑牽牛(四錢一半熟/一半生用)蘿蔔子(四錢一半炒/熟一半生用)¶
　　陳皮(二錢/去白)青皮(去穣/二錢)京三稜(二錢/炮剉)蓬莪木(二錢炮剉/一方生用)¶
　右為細末麺糊和丸蘿蔔子大每服一二十丸生薑¶
　湯下無時¶
塌氣丸治腹脹氣滿如腫¶
　　胡椒(半/两)甘遂(一/分)黑牽牛(一两/炒)木香(一/錢)¶
　右為細末糊丸菉豆大每服五七丸薑湯送下無時¶
塌氣丸治脾虚腹脹或面目四肢發腫¶
<pb:KR3e0031_WYG_014-9b>¶
　　胡椒(一/两)蠍尾(半两去毒中此方便/是錢乙集  方也)¶
　右為細末麺糊和丸粟米大每服五七丸至一二十¶
　丸陳米飲下無時量大小加减一方有木香一錢一¶
　方全蠍一枚胡椒十粒同為末一剜耳米飲調下¶
五百丸治氣虚腹脹¶
　　郁李仁(别/研)胡椒　丁香　黒牽牛　蘿蔔子(各一/百粒)¶
　右為細末葱汁和丸菉豆大每服三五丸兒大加之¶
　煎葱湯下無時¶
<pb:KR3e0031_WYG_014-10a>¶
白术膏治脾胃不和腹脹氣痞小便不利¶
　　白术(半/两)白茯苓(去黒皮/一分)人参(去蘆/一分)滑石(一/分)澤㵼(半/两)¶
　右為末煉蜜和膏每用皂子大米飲化下無時¶
豆蔲散冶腹脹煩渇小便少而吐㵼¶
　　硫黄(一/分)白滑石(三/分)丁香(半/分)肉豆蔲(麺裹煨/半分)¶
　右為細末每服一字或半錢米飲調下無時¶
托養丸治隂陽氣痞不通腹脹膨悶嘔吐煩渇手足時¶
　厥¶
<pb:KR3e0031_WYG_014-10b>¶
　　硫黄　水銀(各半两同/研不見星)附子(炮去/皮臍)木香　當歸(去/蘆)¶
　　(烍焙各/半两)大黄(一两濕紙裹/熳火煨熟)¶
　右為末拌勻煉蜜和丸櫻桃大每服一丸生薑湯化¶
　下無時¶
木香丸治小兒氣脹腹滿不下食能去惡氣¶
　　木香　訶梨勒(煨去核/等分)¶
　右為末以沙糖水煮糊和丸菉豆大每服一二十丸米¶
　飲下無時¶
<pb:KR3e0031_WYG_014-11a>¶
葛根汁治小兒熱氣痞滿腹脹¶
　以生葛根杵爛絞汁飲下¶
桂心丸治小兒食雜果腹脹氣急¶
　以桂心為末飯和丸菉豆大熟水下五丸未差再服¶
　不拘時候¶
治嬰小腹中脹滿¶
　以父母指甲燒灰乳上服¶
治小嬰腹中脹滿或未能服藥者¶
<pb:KR3e0031_WYG_014-11b>¶
　以晚桑葉不以多少濃煎湯熏下部通手時淋洗肚¶
　腹¶
治小兒腹脹滿急不能服藥¶
　以生薑煨熱綿裹内下部冷即易¶
賺氣丸治小兒腹脹¶
　　丁香(一/錢)蘿蔔子(半两用巴豆一分拍破同/炒至黒色去巴豆不用)¶
　右為末水浸蒸餅心和丸菉豆大每服五丸橘皮湯¶
　下無時¶
<pb:KR3e0031_WYG_014-12a>¶
治小兒上熱痞悶氣壅脹滿¶
　以葛根擣汁量大小輕重與服¶
　　腫病論¶
小兒腫病有二一者氣腫因脾胃虛而氣攻腹腹脹誤¶
行轉藥下之致虚氣上附於肺行入四肢面目而作腫¶
也疳氣亦然二者水腫因上焦煩渇飲水無度脾胃虛¶
而不能約制其水腎反乘脾土隨水行上附於肺肺主¶
皮膚脾主四肢故水流走於四肢皮膚而作腫也甚則¶
<pb:KR3e0031_WYG_014-12b>¶
腎水浸浮於肺則生大喘為難治也¶
欵肺散治小兒風痰欬嗽喘氣逆嘔吐面目浮腫¶
　　白姜蠶(五两湯洗去灰/系并頭足焙乾)𤣥胡索(去皮三/两生)¶
　右為細末每服一字或半錢煎淡虀汁放温調下如¶
　嬰孩乳汁調半字不拘時候¶
熊膽丸治小兒疳氣體瘦肚腫喫水¶
　　熊膽　雄黄(研水/飛)佛頭青(各半两入射香/少許同研細)桂心¶
　　人参(去蘆各一/錢為末)¶
<pb:KR3e0031_WYG_014-13a>¶
　右拌研勻糯米粥和丸菉豆大每服五七丸米飲下¶
　食後¶
㯽榔丸治小兒疳氣腹脹四肢腫滿氣急喘悶小便不¶
　利¶
　　㯽榔　木香(各二/錢)青皮　薑黄(各一/两)蘿蔔子(炒/)¶
　　牽牛子(各取末/七錢半)¶
　右為末糊丸黍米大生薑湯下二三十丸食後¶
緋綬丸治小兒疳氣黄瘦肚大手脚浮腫飲水不休¶
<pb:KR3e0031_WYG_014-13b>¶
　　川棟子(去/核)芎(各一/錢)橘皮(四两/去穣)龍膽(去蘆/二两)巴豆(十四/箇去)¶
　　(皮膜將陳皮龍胆同巴豆/炒焦黑時去巴豆不用)¶
　右四味為末糊丸麻子大朱砂末為衣每服十五丸¶
　或二十丸米飲下腹脹陳皮湯下食後¶
治小兒手足身體浮腫¶
　以小便温煖漬之大良¶
又方治如前¶
　以巴豆五十箇去皮心水三升煮取一升綿蘸拭病¶
<pb:KR3e0031_WYG_014-14a>¶
　上隨手即消¶
治小兒渾身頭面及隂嚢虛腫¶
　以使君子一两去殻用蜜半两炙盡為細末每服一¶
　錢米飲調下食後只三服效¶
内消丸治小兒頭面手脚虛腫¶
　　青皮(五箇湯/泡去穣)巴豆(七箇/去壳)木香(一錢/炮)防已(一錢/半)¶
　　丁香(十四/箇)¶
　右先以青皮巴豆銚内同炒至巴豆蒼黒去巴豆不¶
<pb:KR3e0031_WYG_014-14b>¶
　用將青皮諸藥為細末蒸餅和丸麻子大每服三五¶
　丸量大小加减男孩兒煎陳米湯下女孩兒煎艾葉¶
　湯下七八嵗者十丸不拘時候¶
紅粉散治渾身虛腫氣喘不食¶
　　硃砂(一/錢)㯽榔(一/錢)輕粉(半/錢)¶
　右為末每服一字或半錢薄荷湯調下一服利止後¶
　服用家寶&KR0026;音散或人参散調補忌生冷堅硬之物¶
通草散治一身黄腫透明¶
<pb:KR3e0031_WYG_014-15a>¶
　　通草(蜜&KR0151;炙/乾為末)木猪苓(去黒皮為/末各等分)¶
　右為細末再入研細去土地龍麝香少許每服半錢¶
　或一錢米飲調下神效亦治腎腫¶
聖餅子治氣腫¶
　　大㦸子(半/两)甘遂末(一/分)牽牛末(一/两)¶
　右拌勻每用半錢以白麵半錢水和作餅子如錢大¶
　煮令熟放冷細嚼薑湯下小者一餅大者三餅食前¶
金華散治水氣腫滿通身明亮¶
<pb:KR3e0031_WYG_014-15b>¶
　　大黄末(四/錢)牽牛末(四/錢)朴硝(研末/八錢)巴豆肉(五箇/研)¶
　右同拌勻每服一字生薑蜜水調下此方猛烈斟量¶
　所宜¶
葶藶丸治水氣腹腫小便澁滯¶
　右以葶藶子半两㣲炒杵如泥入&KR0037;肉再杵和丸菉¶
　豆大每服五丸棗湯下空心晚後¶
郁李仁丹治一切諸腫¶
　　郁李仁(半两湯浸/去皮㣲炒)㯽榔(半/两)牽牛子(一錢/炒)¶
<pb:KR3e0031_WYG_014-16a>¶
　右為細末滴水和丸每服十粒煎葱白湯下空心服¶
海蛤散治身體腫滿大小便不利¶
　　海蛤　桑白皮(各一/两)漢防已(半/两)赤茯苓(去黒皮/半两)¶
　　白术(半/两)甜葶藶(紙襯/炒紫)川朴硝　木猪苓(去黑皮/各一分)¶
　右為細末每服一錢水一盞煎至五分去滓温服乳¶
　後食¶
杏仁膏治小兒卒然面目浮腫¶
　以杏仁杵膏傅之¶
<pb:KR3e0031_WYG_014-16b>¶
治小兒渾身虚腫及頭面隂囊並腫¶
　　木香(一/錢)㯽榔(一枚剉以茱/茰炒去茱茰)青皮(一錢以巴豆七箇/去皮炒去巴豆)¶
　右同為末每服半錢或一錢陳米飲調下食前¶
治小兒因㵼痢後身體虛腫¶
　　硫黄(一/两)㷔硝(三/錢)¶
　右同研細蒸餅和丸蘿蔔子大蜂粉為衣每服十丸¶
　米飲下量兒加减食前¶
　　虚羸論¶
<pb:KR3e0031_WYG_014-17a>¶
小兒虚羸者由諸病之後或誤行轉藥或吐而利致脾¶
胃虛弱不能傳化榖氣飲食不入肌膚消瘦乃成虚羸¶
也有冷者時時下痢唇口青白有熱者身體温壯肌肉¶
㣲黄此冷熱虚羸也錢乙治冷者木香丸夏月不可服¶
如有症則少服之治熱者胡黄連丸冬月不可服如有¶
症則少服昔錢乙治齊郎其人好收藥散施有子忽患¶
臟熱齊自取青金膏三服併一服餌之服畢至三更㵼¶
五行其子困睡齊言子睡多生驚又與一服再㵼两行¶
<pb:KR3e0031_WYG_014-17b>¶
加口乾而身熱齊言尚有其熱又欲與青金膏其妻曰¶
用藥㵼十来行未安莫生病痞召乙㸔之乙曰已成虚¶
羸也先多煎白术散時時與服後用香𤓰丸十日愈乙¶
又治朱監簿子五嵗發熱腮赤唇紅煩躁引飲前毉曰¶
此心熱也遂用牛黄圎及以一物㵼心湯下之來日加¶
無力而不能食又下之乃便利黄沬召乙㸔之乙曰此¶
心經虚而有留熱在内必被凉藥下之致此虛羸也乙¶
先用白术散生胃中津液以生犀散治之朱曰大便黄¶
<pb:KR3e0031_WYG_014-18a>¶
沫何如乙曰胃氣正即㵼自止此虛熱也朱曰毉用㵼¶
心湯何如乙曰㵼心湯黄連一物耳性寒多服則利能¶
寒脾胃也坐久前毉至曰實熱乙曰虚熱若實熱何以¶
㵼心湯下之不愈又加面黄頰赤五心煩熱不食而引¶
飲前毉曰既虚熱何大便黄沫乙笑曰便黄沫者服㵼¶
心湯多故也乙復與胡黄連丸愈乙又治一子夜發熱¶
曉即如故前毉作熱治以凉藥解之不愈其候多涎而¶
喜睡毉又以鉄粉丸下之其病益甚至五日大引飲唇¶
<pb:KR3e0031_WYG_014-18b>¶
白不食召乙㸔之乙曰此肺怯有熱不可下之若下之¶
則損脾胃致虚羸也乃用白术散更以术一两煎藥汁¶
三升使任意取足服朱曰飲多不作㵼否乙曰無生水¶
不作㵼縱㵼亦不作恠也但不可下耳朱曰先治何病¶
乙曰止㵼止涎退熱清神皆此藥也至晚服盡乙㸔曰¶
更可服之又作三升服盡稍愈第三日又作三升與服¶
其子不渇無涎遂投阿膠散二服而安已上三證皆因¶
誤行轉下之藥亡耗津液致胃虛發渇不食而成虛羸¶
<pb:KR3e0031_WYG_014-19a>¶
錢乙並先煎白术散與服以生胃中津液得胃氣正然¶
後依本病為治也如齊郎中子臟熱與香𤓰丸朱監薄¶
子心虛熱與生犀散胡黄連丸次子肺怯與阿膠散並¶
皆安愈故閆忠孝云轉下過多洩㵼等諸病煩渇者皆¶
津液内耗也不問隂陽煎錢乙白术散使滿意取足飲¶
之彌多彌好今特為詳而論之使學者法矣錢乙所用¶
方本集載之外治虛羸諸方具于後¶
丁香黄耆散治脾胃虛弱不能食漸致肌瘦虚羸¶
<pb:KR3e0031_WYG_014-19b>¶
　　丁香　綿黄蓍(剉/)人参(去/蘆)白术　當歸(去/蘆)鱉甲(塗/酥)¶
　　(炙焦去裙/襴各一两)胡黄連　甘草(炙各/半两)¶
　右為細末每服一錢水一小盞生薑二片棗一箇煎¶
　至五分去柤温服食前¶
集香煎治如前¶
　　丁香　沉香　木香　藿香(去/土)厚朴(去麄皮姜/製各一两)¶
　　白术　白茯苓　白豆蔲(各半/两)¶
　右為細末入研細麝香一錢拌勻以水一升蜜半觔¶
<pb:KR3e0031_WYG_014-20a>¶
　大&KR0037;三十枚生薑二十片於銀器中熳火熬成膏去¶
　薑棗不用攪勻頓當風處䕃乾每用皂角子大米飲¶
　化下乳食前¶
國老丸治瘦瘠虚羸惙惙少氣¶
　右以甘草炙焦黄杵末煉蜜和丸菉豆大每服五丸¶
　温水下日三服一嵗兒五丸已上者七八丸以意加¶
　减無時¶
　　欬𠻳論¶
<pb:KR3e0031_WYG_014-20b>¶
夫欬𠻳者内經以為肺感㣲寒而所作也若七八月之¶
間肺氣旺盛之時病𠻳者其病必實非久病也其症面¶
赤痰盛而身熱治當下之錢乙用葶藶丸若病久者不¶
可下若十一月十二月𠻳者乃傷風寒𠻳也風寒從背¶
第三椎肺俞穴入其症頓悶惡風憎寒晝輕夜甚治當¶
汗之錢乙用麻黄湯若有熱症則面赤飲水涎壅咽喉¶
不利錢乙兼用甘桔湯若𠻳於五七日間其病身熱痰¶
盛唾粘或痰盛不甚喘面赤或時飲水錢乙並以褊銀¶
<pb:KR3e0031_WYG_014-21a>¶
丸下之若肺盛𠻳而後喘身熱悶亂面腫或飲水不飲水¶
者錢乙用㵼白散昔錢乙治張氏孫兒九嵗病肺熱欬¶
𠻳前醫以珠犀龍麝牛黄藥治之一月不愈其症欬𠻳¶
喘急悶亂飲水不止全不能食召乙治之乙用使君子¶
丸益黄散張曰本有熱何又行温藥他醫用凉藥攻之¶
一月尚無効乙曰凉藥久則胃寒不能食小兒虚不能¶
食當與補脾候飲食如故即瀉肺經病必愈矣服補脾¶
藥二日其子欲飲食以㵼白散㵼肺遂愈張曰何以不¶
<pb:KR3e0031_WYG_014-21b>¶
虚乙曰先實其脾然後㵼肺故不虚也¶
又傷風寒欬𠻳無熱症而但𠻳者錢乙用麻黄湯及化¶
痰藥治之若肺虚而𠻳有哽氣時時長出喉中有聲者¶
此久病當補也錢乙用阿膠散昔錢乙治杜氏子五嵗¶
自十一月病𠻳至三月未止始得𠻳而吐痰乃風寒入¶
肺也風在肺中故𠻳而吐痰宜以麻黄湯發散後用凉¶
藥壓之即愈他毉却以諸藥下之其肺即虚而𠻳甚至¶
春三月間尚未愈乃召錢氏㸔之其候面青而光𠻳而¶
<pb:KR3e0031_WYG_014-22a>¶
喘促哽氣又時長出氣錢曰病困十已八九矣所以然¶
者面青而光乃肝氣旺也春三月者肝之位肺衰之時¶
也𠻳者肺之病自十一月至三月久即肺虚痿又曽下¶
之脾肺子母俱虚復為肝所勝此為逆也故𠻳而喘促¶
哽氣長出氣也乙急與㵼青丸㵼肝後與阿膠散實肺¶
次日面青而不光乙又與補肺其𠻳如前又與㵼肝未¶
巳而又加肺虚唇白如練乙曰此病必死不可治也何¶
者肝大旺而肺虚絶肺病不得時而肝勝之今三㵼¶
<pb:KR3e0031_WYG_014-22b>¶
其肝而肝病症不退三補其肺而肺病尤虚此不久生¶
故言死也此症病於秋者十救三四病於春夏者十難¶
救一果大喘而死¶
又肺氣不足謂寒邪所干欬𠻳喘滿短氣者治補肺昔¶
錢乙治李轉運孫八嵗病𠻳而喘滿短氣他毉以為肺¶
經有熱用竹葉湯牛黄膏治之三日加喘召乙治之乙¶
曰此肺氣不足復有寒邪即便喘滿當補肺脾勿服凉¶
藥李曰已服竹葉湯牛黄膏乙曰何治也前毉至曰退¶
<pb:KR3e0031_WYG_014-23a>¶
熱退涎乙曰何熱所作毉曰肺經熱而生𠻳𠻳久不除¶
生涎乙曰本虚而風寒所作何熱也若作肺熱何不治¶
肺而反調心也竹葉湯牛黄膏皆治心藥也毉有慚色¶
乙依所論而治愈¶
又欬𠻳咯膿血者肺熱也錢乙用甘桔湯若𠻳而吐痰¶
涎喘者先實其脾錢乙用益黄散後㣲下之錢乙用褊¶
銀丸涎退即補肺乙用阿膠散昔乙治段齋郎子四嵗¶
病嗽身熱吐痰數日咯血前毉以桔梗湯防已丸治之¶
<pb:KR3e0031_WYG_014-23b>¶
不愈涎上攻吐喘不止請乙治之乙下褊銀丸一大服¶
復以補脾藥治之或問此子咯血肺虛何以下之乙曰¶
肺雖咯血有熱故也久則虛痿今涎上潮而吐當下其¶
涎若使不吐涎為甚便盖吐涎能虛又生驚也痰實上¶
攻亦使發搐故依法只宜先下其痰為順此治先下後¶
補與前論先補後下其意相反者經以謂病有緩急治¶
有先後也治病症如錢乙所以得聖人之㫖趣學者宜¶
為法耳嗽而吐青白緑水者此胃冷有停飲也乙用百¶
<pb:KR3e0031_WYG_014-24a>¶
祥丸下之𠻳而吐痰涎乳食者此有傷宿滯不化也乙¶
用白餅子下之¶
若久𠻳肺虛亡津液者乙用阿膠散補之治𠻳大法盛¶
則下之久則補之風則散之更量大小虛實意以施治¶
是以慎䕶小兒須常著夾背心雖夏月熱時於单背心¶
上當背更添襯一重盖肺俞在背上恐風寒傷而為𠻳¶
𠻳久不止亦令生驚若百晬内兒病𠻳者十中一二得¶
全亦非小疾也¶
<pb:KR3e0031_WYG_014-24b>¶
又有停飲作痰者由兒乳飲失宜致脾胃不和停滯其¶
飲不散留結成痰若隨氣上干於肺而𠻳者此為痰𠻳¶
若不𠻳者則肺壅不利咽塞唾涎脇腹隔滯¶
又脾胃冷熱不調涎不歸胃致涎流口角而無休止冷¶
者鼻上色青及大便青白熱者鼻上赤色及大便赤黄¶
已上除錢乙所用方本集載之外今叙諸方于後¶
金黄散治嬰小欬𠻳¶
　　欝金(半/两)防風(去蘆及义/枝一分)半夏(一/分)巴豆(二十/一粒)皂角(一/錠)¶
<pb:KR3e0031_WYG_014-25a>¶
　　以水一升於銀噐用煑諸藥至水乾去巴豆皂角¶
　不用外三味别用温湯洗净焙乾為細末每嬰孩一¶
　字二三嵗半錢四五嵗上者一錢薄荷蜜水調下不¶
　拘時候¶
藿香散治不因風寒所得肺胃氣不和而欬𠻳¶
　　藿香(去土二十/一箇葉)枳殻(二片去穣濕/紙裏煨令熟)蚌粉(枳殻大/一塊)¶
　右為細末嬰小服一字二三嵗半錢蜜水調下不過¶
　二三服安兒大以意加之無時¶
<pb:KR3e0031_WYG_014-25b>¶
紫金丸治諸欬𠻳墜化痰涎¶
　右以葉子雌黄不拘多少研細入鍋子内㣲火中燒¶
　令成汁候冷取出再研細軟飲和丸蘿蔔子大熟水¶
　下丸二箇臨睡¶
杏仁煎治小兒欬𠻳上氣¶
　右以去皮尖炒黄杏仁一升熟擣用蜜三合先入一¶
　合擣令強次入一合擣如膏又入一合擣熟每食後¶
　用少許頓兒口中含化咽之日三次無時¶
<pb:KR3e0031_WYG_014-26a>¶
生薑煎治㓜小欬𠻳¶
　　生薑(一/两)乾薑(六錢/炮)桂心(一/分)甘草(四錢/炙)杏仁(去皮稍炒/黄一两)¶
　　欵冬花(去枝/梗)紫苑(各四/錢)¶
　右為末以蜜一两入藥在内㣲火上煎之如飴量大¶
　小多少與含化嚥百日兒如棗核大日三甚效¶
欵冬花丸治小兒欬𠻳日差夜甚初不得息不能復啼¶
　　欵冬花　紫苑(各一/两半)桂心(半/两)伏龍肝(一/分)¶
　右同為細末煉蜜和如泥每取&KR0037;核大傅乳上令兒¶
<pb:KR3e0031_WYG_014-26b>¶
　吮之漸漸令兒飲一日三次¶
麥門冬湯治初生兒十日上至五十日卒得謦欬吐乳¶
　嘔&KR2831;暴𠻳晝夜不息¶
　　麥門冬(去心/一两)紫苑(去蘆/三分)甘草(二錢/半)桂枝(半/两)¶
　右為末每服二錢水一盞煎至七分以綿蘸滴兒口¶
　中晝夜四五過仍節乳哺¶
五味子湯治小兒風冷入肺咳𠻳氣&KR2831;面青喘廹晝夜¶
　不息飲食不下¶
<pb:KR3e0031_WYG_014-27a>¶
　　五味子(去枝/梗)當歸(去蘆各/半两)麻黄(去/節)乾薑(炮/)桂心¶
　　人参(去/蘆)紫苑　甘草(各/分)　細辛(去苖/半分)大&KR0037;(三/枚)¶
　右為麄末每服二錢水一盞煎至半盞去滓温服量¶
　兒大小¶
人參半夏湯治小兒痰&KR2831;咳𠻳不止¶
　　人參(去/蘆)半夏麯　白芷(各半/两)藿香葉(去土/一分)丁香¶
　　杏仁霜(各半/分)¶
　右為細末每服二錢水一鍾生薑五片陳粟米五十¶
<pb:KR3e0031_WYG_014-27b>¶
　粒煎至七分去滓時時呷服日三四忌醋鹹炙煿生¶
　冷¶
欵肺散治小兒風壅痰盛欬𠻳氣急壯熱頰赤昏憒嘔¶
　吐面目浮腫乳食减少¶
　　白殭蠶(五两净洗去/系頭足焙乾)𤣥胡索(去皮/三两)¶
　右為末每服一字或半錢淡虀汁温調服之無時嬰¶
　孩只乳汁調半字¶
治小兒咳𠻳聲不出¶
<pb:KR3e0031_WYG_014-28a>¶
　　杏仁(一两湯浸去皮尖及䨇仁/者以水一鍾一絞取汁)紫苑(去蘆半两洗/去土為末)¶
　右將紫苑末入杏仁汁中更入蜜一合同煎成膏每¶
　服半茶匙清粥飲調下無時¶
皂莢豉湯治小兒咳𠻳¶
　右以皂莢燒灰研細末每服半錢或一錢豉湯調下¶
　無時¶
露蜂房散治如前¶
　右以露蜂二两净洗去蜂糞塵土以快火燒為灰研¶
<pb:KR3e0031_WYG_014-28b>¶
　末每服一字米飲下無時¶
葶藶散治如前¶
　　甜葶藶(半两/炒)麻黄(去根節/一分)甘草(一分/炙)貝母(去心炒/一分)¶
　　杏仁(去皮尖一/分炒黄研)¶
　右為細末每服半錢水半盞煎至三分去柤温服無¶
　時¶
訶子膏治如前¶
　右以訶子一两每箇分作两片甘草一分水一大盞¶
<pb:KR3e0031_WYG_014-29a>¶
　煮至水盡為度焙乾為末煉蜜和膏雞頭子大每用¶
　一大豆許薄荷熟水化下無時¶
生薑浴湯治如前¶
　右以生薑四两煎湯沭浴¶
一捻金散治風痰欬𠻳頰赤痰盛喘促氣急吐嘔浮腫¶
　乳食减少¶
　　白殭蠶(直者去系/嘴一两)甘草(半两/炙)𤣥胡索(去皮/一分)¶
　右為細末每服一捻虀汁調下嬰孩只乳汁調下半¶
<pb:KR3e0031_WYG_014-29b>¶
　字食後¶
惺惺散治傷寒風熱痰壅咳𠻳¶
　　桔梗(去/蘆)細辛(去/葉)人参(去/蘆)甘草(剉/炒)白茯苓(去/皮)白术¶
　　𤓰萎根(各半/两)¶
　右為細末每服二錢水一盞薄荷五葉煎至半盞温¶
　服如要和氣更入生薑三片同煎一方更有防風一¶
　分¶
保肺丸治肺胃受風熱痰盛欬𠻳喘吐連聲不止及治¶
<pb:KR3e0031_WYG_014-30a>¶
　久𠻳不愈¶
　　白殭蠶(去系嘴/炒二两)山藥(半/两)白茯苓(去皮/一两)紫蘇葉(一/两)¶
　　藿香(去土/一两)百部(半/两)黄芩(一/两)防風(去蘆/一两)杏仁(去皮尖麸/炒一两)¶
　　百合(半/两)五味子(去枝梗/一两)¶
　右為細末煉蜜和丸雞頭大每服半丸一丸煎桔梗¶
　湯化下食後臨卧服¶
貝母湯治肺感風邪咳𠻳喘滿¶
　　貝母(去心一/两炙黄)半夏(一两白礬湯/洗七次焙乾)乾薑(半两/炮)¶
<pb:KR3e0031_WYG_014-30b>¶
　　麻黄(去根節/半两)欵冬花(去枝梗/半两)甘草(半两/炙)¶
　右為細末每服一錢水一小盞生薑三片杏仁三箇¶
　去皮尖同煎五分去柤温服不拘時¶
菖蒲煎治肺中風邪肩息喘鳴或發咳𠻳¶
　　石菖蒲(一两一寸/九節者良)欵冬花(去枝梗/一两)紫苑(去土净洗/焙乾一两)¶
　　人参(去蘆/一两)桂心(一/两)¶
　右為細末煉蜜和劑入石臼中杵一二百下丸皂子¶
　大每服一粒煎糯米飲化下食後臨卧服¶
<pb:KR3e0031_WYG_014-31a>¶
絳朱丹治驚風涎痰咳𠻳喘滿¶
　　天南星(二两/炮)半夏(二两湯洗/七次去滑)枯白礬(一两/半)滑石(二/两)¶
　　(火煆/通赤)鉛白霜(一/分)¶
　右為細末麵糊和丸麻子大硃砂為衣每服十粒薑¶
　湯送下食後臨卧服¶
人參犀角散治時氣寒壅咳𠻳痰逆喘滿驚悸風熱¶
　　前胡(去蘆/八錢)桔梗(五/錢)人參(去蘆/三錢)甘草(三錢/炙黄)¶
　　杏仁(浸去皮尖□/乾為末五錢)¶
<pb:KR3e0031_WYG_014-31b>¶
　右先將上四味為末入杏仁末拌勻麄羅篩過每服¶
　二錢水一盞煎至七分去柤温服食後亦能調和五¶
　臟六腑進羙乳食又治一切風熱服尋常凉藥即㵼¶
　减食者尤宜與服¶
油滚丸治痰盛咳𠻳亦治乳𠻳¶
　　五靈脂(末一/錢)雷丸(末一/錢)巴豆(三十箇去/皮膜取霜)¶
　右為細末滴水丸芥子大每服三五丸油滚井水送¶
　下臨卧而服¶
<pb:KR3e0031_WYG_014-32a>¶
龍𤓰散治涎喘咳𠻳¶
　右以猪蹄甲四十九箇洗净控乾每箇猪甲内入半¶
　夏白礬末各一字入一罐子内封閉不透烟火煆通¶
　赤放冷為細末入研細麝香一錢拌勻每服半錢糯¶
　米飲調下空腹¶
辰砂半夏丸治寒痰咳𠻳¶
　　𤓰蔞根(蜜/炙)天南星(湯/洗)半夏(湯洗/七次)乾薑(炮各/半两)¶
　右為末生薑自然汁和丸麻子大硃砂為衣每服十¶
<pb:KR3e0031_WYG_014-32b>¶
　丸生薑湯下不拘時候¶
玉珠丸治諸涎𠻳¶
　　半夏(一两湯/洗七次)硝石(一/分)¶
　右為細末滴水丸麻子大每服三五丸生薑湯送下¶
　不拘時候¶
百部丸治肺寒咳𠻳㣲喘¶
　　百部(焙乾秤/三分)麻黄(去根莭秤三分/二味先為末)杏仁(四十箇去皮/尖微炒更煑)¶
　　(三五沸焙/乾研細)¶
<pb:KR3e0031_WYG_014-33a>¶
　右同勻細末煉蜜和丸皂子大温水化下二三丸日¶
　三服錢乙加松子仁五箇糖和丸含化大妙¶
露蜂房丸治肺胃虚寒咳𠻳喘滿嘔逆不食¶
　　露蜂房(二錢/炒)蝉殻(去&KR0095;二/錢炒)蛤蚧(一隻重四錢/&KR0151;酥炙乾)丁香¶
　　木香　人參(去/蘆)地黄　麻黄(去莭/根)馬兠鈴子¶
　　五倍子(去虫各/二錢)五味子(去枝/梗)貝母(去心/焙)杏仁(童子小/便浸二)¶
　　(宿去皮/尖炒)半夏麴(各二/錢半)欵冬花(去枝梗/半两)¶
　右為細末煉蜜和丸菉豆大每服二三十丸生薑湯¶
<pb:KR3e0031_WYG_014-33b>¶
　下日三四服食後¶
緩息湯治風傷肺氣虛喘咳𠻳上氣¶
　　桑白皮(一两/半)白茯苓(半/两)白殭蠶(半两去/系炒)甘草(一分/炙)¶
　　杏仁(半两去皮/尖研後入)人參(去蘆/一分)桔梗(去蘆/半两)白术(半/两)¶
　　陳皮(半两/去白)¶
　右為細末每服一錢水一盞生薑三片杏仁二箇煎¶
　至六分去滓時時温服¶
白术五味湯治氣逆上喘咳𠻳¶
<pb:KR3e0031_WYG_014-34a>¶
　　白术　五味子(去枝/梗炒)人參(去/蘆)欵冬花(去枝梗/各半两)¶
　　細辛(去土葉/一分)¶
　右為細末每服一錢生薑三片煎至四分去滓放温¶
　時時服¶
桔梗湯治咳𠻳痰壅呀呷咽鬲不利¶
　　桔梗(去蘆/半两)甘草(半两/炙)紫蘇葉(半两去/土㣲炙)石膏(半/两)¶
　　半夏(半两湯/泡七次)皂莢(一分燒/灰存性)¶
　右為末每服一錢水一盞生薑三片煎至五分去滓¶
<pb:KR3e0031_WYG_014-34b>¶
　放温時時服無時¶
淡竹瀝治咳𠻳短氣&KR0909;中吸吸咯唾稠濃臭粘(唾音/睡)¶
　右以淡竹瀝一合服之日三四次¶
木香半夏丸治肺胃有寒咳𠻳¶
　　木香　半夏(湯泡七/次焙乾)肉豆蔲(麺裹煨/各一两)藿香(去/土)¶
　　丁香　白术(各半/两)¶
　右為細末生薑自然汁和丸黍米大每服十丸煎人¶
　參湯送下不拘時候¶
<pb:KR3e0031_WYG_014-35a>¶
白蜆殻散治卒然暴𠻳不止¶
　右以白蜆殻不拘多少杵研極細每服半錢米飲調¶
　下無時¶
五靈脂丸治久𠻳漸成羸弱恐變疳勞¶
　　五靈脂(去沙土/半两)蟾頭(一枚酥/炙黄)蝉殻(去土半/两㣲炒)¶
　　欵冬花(去枝梗/半两)青黛(一分/研)雄黄(一分研/水飛)¶
　右同研勻細糯米飯和丸黍米大每服十丸煎人參¶
　湯下食後¶
<pb:KR3e0031_WYG_014-35b>¶
人參半夏丸治痰飲咳𠻳¶
　　人參(去/蘆)半夏(湯泡/七次)白术　川薑(炮/)南星(㣲炒各/半两)¶
　右為細末生薑自然汁煑糊和丸黍米大每服十丸¶
　薑湯下月内百晬兒丸針頭大乳上吮服不拘時候¶
馬兠鈴治肺壅咳𠻳氣喘大便不利¶
　　馬兠鈴　紫蘇子(炒/)人參(去蘆各/一两)木香¶
　　欵冬花(去枝梗/各半两)杏仁(湯浸去皮尖/研後入一分)¶
　右上五味先為末入杏仁末拌勻研煉蜜和丸黍米¶
<pb:KR3e0031_WYG_014-36a>¶
　大每服十丸生薑湯下不拘時候¶
百合丸治肺經風寒痰壅不利¶
　　百合　紫苑(洗/焙)白术　人参(去蘆各/一两)白茯苓(去黒/皮)¶
　　青皮(去/穣)甘草　麥門冬(去心各/半两)¶
　右為末每服一錢水八分淡竹葉三片薄荷二葉煎¶
　至五分去滓温服不拘時候¶
爽神湯消寒痰除肺壅清神爽意¶
　　白术　人参(去/蘆)白茯苓(各一/两)桔梗(去/蘆)𤓰蔞¶
<pb:KR3e0031_WYG_014-36b>¶
　　甘草(各半/两)細辛(去苖/一錢)¶
　右為末每服一錢水八分荆芥薄荷各少許煎至五¶
　分去滓温服不拘時候¶
蘇香湯治肺壅消痰滯¶
　　紫蘇葉(去/土)木香　人参(去蘆各/半两)五味子(去枝/梗)¶
　　甘草　陳皮(各半/两)¶
　右為細末每服半錢生薑自然汁少許荆芥湯調下¶
　不拘時候¶
<pb:KR3e0031_WYG_014-37a>¶
蟬殻湯治肺氣壅滯不利¶
　　蟬殻(去土/㣲炒)人參(去/蘆)五味子(去枝梗/各一两)陳皮　甘草(炙各/半两)¶
　右為細末每服半錢生薑湯調下無時¶
神麴湯治痰涎壅滯氣不和順腹脇滿悶¶
　　神麴(一两/㣲炒)木香(一/两)半夏(一两用薑半觔同杵爛/炒令黄薑是生姜也)¶
　　蕪荑(一/两)青皮(去穣半/两炒)甘草(半两/炙)白茯苓(半/两)¶
　右為細末每服半錢鹽少許沸湯調温服無時¶
白金丹消肺壅痰實治胸膈不利¶
<pb:KR3e0031_WYG_014-37b>¶
　　桑白皮(一两/剉)前胡(去蘆/一两)半夏(一两湯/泡七次)白术(一/两)¶
　　人参(去蘆/半两)陳皮(半/两)甘遂(一分/㣲炒)¶
　右為細末煉蜜和丸黍米大温水下五七丸周晬至¶
　一二嵗兒三丸已上者以意量加不拘時候¶
前胡半夏丸治風熱痰實肺氣壅滯涎流口出¶
　　前胡(去蘆/一两)半夏(一两湯泡/七次焙乾)大黄(半两/炮)麥門冬(去心/半两)¶
　　川朴硝(半/两)¶
　右為細末生薑自然汁和丸黍米大每服十丸煎人¶
<pb:KR3e0031_WYG_014-38a>¶
　參湯下不拘時候¶
犀角丸治風熱面赤胃氣不和大小便秘瀝痰實涎盛¶
　三焦壅滯及積熱藴毒(瀝音/澁)¶
　　生犀末(一/分)人參(去蘆/半两)黄連(去鬚/一两)枳實(去穣炒/半两)¶
　　㯽榔(半/两)大黄(二两酒浸一宿切作片子以巴豆一/百粒去殻皮貼大黄上紙裹定飯上)¶
　　(蒸三次去巴/豆切研炒焦)¶
　右為細末煉蜜和丸麻子大每服五七丸臨卧熟水¶
　下未動加丸數服此踈利極穩之藥¶
<pb:KR3e0031_WYG_014-38b>¶
治小兒痰壅肚熱諸病¶
　以雞子亂髪熬良久得汁與服之良¶
枳殻湯治痰實肚熱心膈煩悶氣不調順不早治恐生¶
　驚癎¶
　　枳殻(一两去/穣麸炒)乾薑(半两/炮)甘草(半/两)前胡(去蘆/一两)木香(一/两)¶
　　半夏(一两湯/洗七次)¶
　右為末每服一錢水一小盞生薑三片陳皮一片煎¶
　至六分去滓温服不拘時候¶
<pb:KR3e0031_WYG_014-39a>¶
温脾丸治脾胃宿冷口角涎流(若涎漬頥頷口角生瘡/名曰滯頥别立于后)¶
　　丁香(一/两)木香(一/两)半夏(一两用生薑六两/同杵爛炒令黄)青皮(去穣半/两炒)¶
　　白术(半/两)乾薑(半两/㣲炒)¶
　右為末煉蜜和丸黍米大每服十丸米飲下不拘時¶
　候¶
丁香湯治如前¶
　　丁香(一/两)白术(半/两)肉豆蔲(麺裹煨/半两)半夏(半两白礬水/浸一宿洗净)¶
　　(炒/黄)乾薑(半两/炮)甘草(半/两)人參(去蘆/半两)¶
<pb:KR3e0031_WYG_014-39b>¶
　右為細末每服一錢水八分薑二片煎至五分去滓¶
　温服不拘時候¶
治小兒口中涎出¶
　以白羊屎内口中¶
麻黄湯治小兒風中肺經喘急肩息氣上不安¶
　　麻黄(去根節/二两)半夏　生薑(各二两/製麹)甘草(一/两)桂心(半/两)¶
　　五味子(去枝梗/半升)¶
　右㕮咀每服二錢水一盞煎六分去滓服無時¶
<pb:KR3e0031_WYG_014-40a>¶
馬通粟粒丸治小兒喘急肩息氣逆脇下作痛寒熱往¶
　來不能乳食漸成羸瘦¶
　　馬通中粟粒(三/分)杏仁(湯浸去/皮尖)紫苑(去/蘆)細辛(去苖各/半两)¶
　　石膏　秦芁(去/蘆)半夏(湯泡/七次)茯苓(去/皮)五味子(去枝梗/各一分)¶
　右為末煉蜜丸小豆大每服十丸生薑湯下日三服¶
　加至十二丸不拘時候¶
　¶
　¶
<pb:KR3e0031_WYG_014-40b>¶
　¶
　¶
　¶
　¶
　¶
　¶
　¶
　小兒衛生總㣲論方卷十四¶
