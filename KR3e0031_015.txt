# -*- mode: mandoku-view; -*-
#+TITLE: 小兒衛生總微論方
#+DATE: 2015-08-24 23:05:03.489599
#+PROPERTY: ID KR3e0031
#+PROPERTY: BASEEDITION WYG    
#+PROPERTY: JUAN 卷十五
<pb:KR3e0031_WYG_015-1a>¶
欽定四庫全書¶
　小兒衞生總微論方卷十五¶
　　黄疸論¶
小兒有身體肌膚面目悉黄者此黄病也因將息過度¶
飲食傷飽脾胃受熱與榖氣相搏蒸發於外脾胃象土¶
其色黄候肌肉故為是病也慎不可炙炙則熱轉甚矣¶
若身體痛背膞強大小便澁腹脹滿一身盡黄及目睛¶
爪甲皆黄小便如屋塵色著物皆黄此疸病也若發渇¶
<pb:KR3e0031_WYG_015-1b>¶
小便澁腹滿脉沉細為難治也黄病者稍輕疸病者極¶
重又有自生下面身深黄者此胎疸也因母臟氣有熱¶
熏蒸於胎故也經言諸疸皆熱色深黄者是也若身㣲¶
黄者胃熱也若但面黄腹大渇而食泥土者脾疳也此¶
二項各在本病具之外黄病疸病叙方於後¶
三黄散治黄病¶
　　川大黄(一两剉/碎㣲炒)黄芩(半/两)黄連(去鬚/半两)¶
　右為細末每服一錢水一盞煎至五分去滓放温食¶
<pb:KR3e0031_WYG_015-2a>¶
　後時時服¶
子芩散治如前¶
　　黄芩　𤓰蔞根　茯神(去心内木/各一两)甘草(炙/)¶
　　胡黄連(各半/两)¶
　右為細末每服一錢水一盞煎至五分去滓温服不¶
　拘時候¶
韮根汁治如前¶
　右杵韮根取汁滴兒鼻中大豆許¶
<pb:KR3e0031_WYG_015-2b>¶
丁香散治黄病遍身如金色¶
　右六月六日收𤓰蒂四十九箇丁香四十九箇入乾¶
　鍋子内火燒烟盡取出放冷研細末每用半字吹鼻¶
　中及揩牙¶
蔓菁子汁治如前¶
　右以蔓菁子汁水和服之半錢或一錢亦治疸病¶
豬苓通草散治黄病透明黄腫¶
　　木猪苓(去黒/皮)通草(&KR0151;蜜炙乾/各等分)¶
<pb:KR3e0031_WYG_015-3a>¶
　右為細末更入研細麝香去土地龍末各少許拌勻¶
　每服半錢或一錢米飲調下不拘時候神效¶
括蔞根汁治小兒忽發黄面目皮膚悉黄¶
　右以生括蔞根杵取汁三合蜜一大匙煖鎔相和量¶
　兒大小服之不拘時候¶
䨇連丸治諸疸病¶
　　川黄連(去鬚/一两)胡黄連(一/两)¶
　右為細末用黄𤓰一枚切蒂頭留作蓋子去穣入藥¶
<pb:KR3e0031_WYG_015-3b>¶
　末在𤓰中却以盖子蓋定用麵裹慢火煨令麵熟焦¶
　去麵杵爛成劑丸菉豆大每服五七丸至十丸温米¶
　飲下量大小加减不拘時候¶
茅煎湯治黄疸病¶
　　柴胡(去苖净洗/焙乾一两)甘草(一/分)¶
　右㕮咀每服二錢水一盞白茅根少許同煎至五分¶
　去滓温服無時¶
螺肉酒治如前¶
<pb:KR3e0031_WYG_015-4a>¶
　右取田螺肉一二十箇作㓠刴酒服之¶
驢乳汁治嬰小熱黄胎疸¶
　右取驢乳汁少少與服¶
　　客忤論¶
小兒中客忤者小兒神氣嫩弱忽有非常之物或未經¶
識見之人偶然觸而見之其客氣與兒神氣相忤以生¶
病謂之客忤其候吐下青黄白色水榖解離腹痛夭矯¶
面色變易五色不常狀似驚癎但目不上視其脉弦急¶
<pb:KR3e0031_WYG_015-4b>¶
數者是也若不即治久則難療聖濟經曰出處不時而¶
為客忤戒其恐見非常人物為病也千金曰小兒衣帛¶
綿絮及鞋襪中皆不得令有頭髮又青衣不可用白帶¶
白衣不可用青帶或諸識人物外來者並當令兒避之¶
勿見若誤有触犯並令兒患客忤或有犯而患者急視¶
其兒口中懸癰左右有腫核如麻豆大者便須刺摘令¶
潰之用綿纒釵&KR1563;頭展去其血兼服諸藥為治¶
治小兒客忤腹痛夭矯面色變易¶
<pb:KR3e0031_WYG_015-5a>¶
　以香䜴數合水拌令濕搗熟丸作丸子如鷄子大用¶
　摩兒&KR0479;上及手足心各七遍及摩兒心臍上下行轉¶
　摩之食頃破其丸視其中當有細毛即擲弃丸於道¶
　中痛乃便止¶
治小兒卒中客忤&KR0151;法¶
　　竈中黄土　蚯蚓糞(等/分)¶
　右研細水調&KR0151;児頭上及五心中大良¶
又方浴法治如前¶
<pb:KR3e0031_WYG_015-5b>¶
　以馬糞三升燒令烟絶用酒三升煑數沸去滓將以¶
　浴兒¶
　以猳猪糞二升熱湯&KR0517;攪適温煖浴兒¶
又方治小兒客忤服法¶
　以牛口沫&KR0151;乳上飼兒¶
　以銅鏡鼻燒令赤内酒中能飲者令自飲不能飲者¶
　含而&KR0517;之¶
治小兒中客忤吐青白沫及乳食皆出腹中痛氣欲絶¶
<pb:KR3e0031_WYG_015-6a>¶
　者¶
　以桂心一两為末一二百日兒以半錢用水一小盞¶
　煎至五分去滓温分四服不拘時候量兒大小加减¶
又方治小兒客忤¶
　右以白殭蠶七枚為末酒調服半錢至一錢¶
又方治如前¶
　右取書中白魚十枚傅乳頭令兒吮服(今人呼/為衣魚)¶
又方治如前¶
<pb:KR3e0031_WYG_015-6b>¶
　右取驢乳汁少少與服或以熱馬屎一塊絞汁飲嚥¶
　下即愈¶
麝香乳治客忤項強欲死¶
　右以麝香少許研細用乳汁調抹兒口中如大豆許¶
　良¶
又方治如前¶
　右以桔梗燒末半錢調服量大小加减¶
治馬毒客忤¶
<pb:KR3e0031_WYG_015-7a>¶
　右以馬尾於兒面前燒令兒嚥烟氣每日用之取差¶
治客忤夜啼禳法¶
　右用本家厨下燒殘火柴頭一箇以焦頭為上朱書¶
　云吾是天上五雷公將來作神將能收夜啼鬼一縛¶
　永不放急急如令書了勿令兒知立在兒床下倚前¶
　脚裏廂立之男左女右¶
辟邪膏治客忤及治中&KR0086;邪厲鬼氣其候似癎但目不¶
　視上倒視脉弦急中之卒暴者立至蘇省¶
<pb:KR3e0031_WYG_015-7b>¶
　　降真香(剉/)白膠香(别/研)沉香　虎頭骨(酥炙/黄)鬼臼(去/毛)¶
　　草龍膽(去/蘆)人参(去/蘆)白茯神(去心内木/各半两)¶
　右為細末次入研飛過雄黄末半两研細麝香一錢¶
　拌勻煉蜜和丸鷄頭子大毎服一粒煎乳香湯化下¶
　及丸一弹子大用緑絹袋盛之帶兒衣上仍於卧處¶
　常燒炒¶
　　三疰論¶
小兒疰病有三一者鬼疰小兒神䰟氣弱早晚抱持出¶
<pb:KR3e0031_WYG_015-8a>¶
入無時為鬼厲邪氣所干其候皮膚掣痛游易無常或¶
心腹刺痛天矯悶亂欲死迺名中惡甚者卒致於死緩¶
者延引歳月更變沉滯以致於死又注傍人二者尸疰¶
人腹中有䖝曰尸疰小兒血氣嫩弱邪氣外傷留滯身¶
中尸䖝移引相乘為病其候沉沉嘿嘿不知的病之處¶
或寒或熱或心腹悶痛渉引嵗月遂至於死又注傍人¶
三曰蠱毒疰謂諸毒䖝之中有一能噉其餘者即為之¶
最名之曰蠱或因人作或因引注隨飲食入而兒腹中¶
<pb:KR3e0031_WYG_015-8b>¶
食人臟腑其候心腹刺痛燠悶欲絶利下無時或便血¶
片急者即死名曰中蠱之毒緩者渉引歳月以至臟爛¶
乃死又注傍人今叙諸治方于後¶
虎頭枕治中鬼氣為遊氣為魔¶
　右以虎頭骨為枕與兒枕之¶
千金湯治小兒暴驚啼絶死因人從外來邪氣所逐令¶
　兒得疾衆毉不治¶
　右以蜀椒左顧牝蠣各六銖碎之酢漿一升煑取五¶
<pb:KR3e0031_WYG_015-9a>¶
　合分服¶
豆䜴丸治中惡鬼氣寒熱¶
　右以温豉丸鷄子大摩兒腮上及手足心六七遍又¶
　摩心腹臍上旋旋以言祝之了即破其䜴丸看之當¶
　有細毛弃道中¶
又方治中惡邪鬼氣或於病間忽然而卒絶¶
　右以生菖蒲根杵爛取汁灌之¶
又方治如前¶
<pb:KR3e0031_WYG_015-9b>¶
　右以羊屎燒烟以熏鼻中¶
又方治如前¶
　右視其死者上唇裏弦有核子如黍米以針挑破之¶
　復蘇¶
又方治如前¶
　右以皂莢末或生半夏末少許吹两鼻中¶
又法治如前¶
　右凡中惡邪或魘死者不得用灯火照之亦不得近¶
<pb:KR3e0031_WYG_015-10a>¶
　前急喚或與接氣恐被注染多致殺人但只與痛咬¶
　脚跟及足把指甲邉多唾其面即活¶
又方治如前¶
　右以好酒浸綿半盞及手挼其汁&KR0517;鼻中¶
又法治如前¶
　右以蘆管吹两耳并取病人髪二七莖撚作任子刺¶
　鼻中¶
又方治中惡鬼邪遊痛如刀刺或胸脇腹中絞痛急切¶
<pb:KR3e0031_WYG_015-10b>¶
　手不可近而按摩¶
　右以好酒&KR0517;鼻孔亦治中&KR0086;吐血下血¶
又方治如前¶
　右以鹽一錢水一盞攪和令匀服并以冷水噀之取¶
　吐即差¶
又方治如前¶
　右以蓬荗酒研令服¶
又方治如前¶
<pb:KR3e0031_WYG_015-11a>¶
　右取灶下黄&KR0095;水調服之¶
又方治中惡鬼邪為祟及鬼疰尸疰¶
　右以桃仁研碎水煑頓服當吐即差不吐或吐不盡¶
　病再作或以桃仁汁煑米為粥與食¶
鱉頭散治尸疰瘦瘠時發寒熱¶
　右以鱉頭一枚燒灰杵末新汲水調下半錢¶
雌黄丹治尸疰¶
　　雌黄(研水/飛)雄黄(研水/飛)川大黄(熳火煨/黒色)鬼臼(去毛各/一两)¶
<pb:KR3e0031_WYG_015-11b>¶
　　麝香(一分/研)桃仁(三十箇湯浸/去皮尖研)白頭翁(去蘆/半两)巴豆(十/箇)¶
　　(去皮膜紙/裹去油盡)¶
　右為細末拌匀以羊脂五两鎔化和藥成膏丸黍米¶
　大每服三五粒荆芥湯下無時¶
立効散治尸疰¶
　　川大黄(一两/炮剉)乾桃栁葉(各一两/洗焙)梔子仁(半/两)赤芍藥(半/两)¶
　　硃砂(一两别/研水飛)雄黄(一分别/研水飛)麝香(一分/别研)¶
　右為細末拌匀每服半錢蜜湯調下無時¶
<pb:KR3e0031_WYG_015-12a>¶
神攻散治中蠱毒¶
　　大甘草(半两/生末)晋礬(一两/末)¶
　右拌匀新水調下一錢或半錢吐出毒物効¶
雄射散專治蠱毒¶
　　雄黄(一两水/飛研)射香(一两/研)羚羊角(一兩/屑)鬼臼(半两/去毛)¶
　　赤芍藥(一/两)薺苨(去蘆/半两)敗皷皮(一两炙/黄焦)馬兠鈴根(半/两)¶
　右除雄射外為細末入二味拌匀每服半錢濃煎甘¶
　草湯調下無時¶
<pb:KR3e0031_WYG_015-12b>¶
射犀湯治如前¶
　　犀角(一两/屑)鬼箭(取羽/一两)安息香(一/两)苦参(半/两)牡丹皮(去/心)¶
　　(半两已上/先為末)雄黄(一两研/水飛)射香(半两/研)¶
　右拌匀細每服一錢水一盞煎至五分去滓放温時¶
　時服¶
甘草湯治中蠱毒欲死¶
　右以甘草半两剉碎用水一盞煎至五分去滓温服¶
　當吐出毒物¶
<pb:KR3e0031_WYG_015-13a>¶
寶靈丹治中蠱毒¶
　　硃砂(一两研/水飛)雄黄(一分研/水飛)黄丹(一分/研)苦藥子(一/分)¶
　　續隨子(一分去/皮毛)山豆根(一两/生)蜈蚣(二條㣲炙/一條生用)¶
　　斑猫(一分去頭枟/足半生半炒)巴豆(二分去膜/出油盡)射香(二分/研)¶
　右為細末拌研匀於端午日重九日合之最佳事急¶
　者不拘脩合時忌見鷄犬婦人用糯米粥和丸麻子¶
　大若未能語兒中毒即休如能語兒但將藥一粒入¶
　門即患兒先聞其香是騐以臘茶清送下壹丸不得¶
<pb:KR3e0031_WYG_015-13b>¶
　嚼破須臾患兒必言心頭作響聲毒物便下或從口¶
　鼻出或自大便下嫰即是血老即如諸䖝狀其形不¶
　一藥隨物下凝血中裹之取出丸以香水洗淨収之¶
　一丸可救四五兒口噤者抝&KR0517;之如知用蠱之人即¶
　不得根究必再發不可治¶
治中蠱下血欲死¶
　以藍搗汁頻頻服半合¶
治中蠱毒腹中堅痛面目青黄淋露骨立病變無常以¶
<pb:KR3e0031_WYG_015-14a>¶
　桃上寄生為末茶㸃服日四五¶
桔梗丸治鬼疰尸疰蠱疰皆療¶
　　桔梗(去/蘆)黎蘆(去/蘆)皂莢(去皮/子)巴豆(去殻/心膜)附子(各半/豆許)¶
　右為末煉蜜和劑入臼杵萬下每服二丸或一丸如¶
　黍米大芥子大仰卧勿側眠至食時許病在膈上者¶
　即吐在膈下者即㵼取下惡物如蝌蚪蝦蟇胎或長¶
　一二尺下後大虛口乾但作鷄&KR0325;飲五合與極飲或¶
　食粥三四日乃痊病未除盡再服¶
<pb:KR3e0031_WYG_015-14b>¶
　　夜啼論¶
小兒夜啼者症候甚多其所專者不出三種一者冷謂¶
脾臟寒則腹痛而啼其候面青白手冷腹肚冷口中氣¶
亦冷曲腰而啼不肯吮乳又有從生下多啼入夜則甚¶
者此胃寒也亦曰胎寒聖濟經言積冷而夜啼夜則為¶
隂冷則作痛故夜間痛甚令兒啼哭也二者熱謂心臟¶
熱則煩噪而啼其候面赤小便赤口中氣熱心腹亦煖¶
仰身而啼不肯吮乳又有多饒驚悸惕跳或睡中忽然¶
<pb:KR3e0031_WYG_015-15a>¶
呌啼此風熱也亦曰驚啼心主熱其候驚故熱則生驚¶
又心為火熱則火旺故熱邪燥甚令兒啼哭也三者邪¶
祟謂有鬼氣所持其候睡卧不穩或作疼痛且鬼祟者¶
隂物也入夜則旺小兒精神怯弱血氣嫩㣲夜間被鬼¶
所持故令兒啼哭也外客忤蟲動重舌口瘡等病亦皆¶
能為夜啼其治方各逐本項下具之非若此三等之¶
為專也今叙方于後¶
蒜香膏治冷症腹痛夜啼¶
<pb:KR3e0031_WYG_015-15b>¶
　右以大蒜一顆熳火煨香熟取出切細研爛於日中¶
　暴或火上炕半乾可丸時即以好乳香秤半錢研細¶
　如粉入拌再研細勻丸如芥子大每服七丸乳頭粘¶
　服或乳汁送下食空¶
當歸丸治如前¶
　　當歸(去蘆洗浄/焙乾秤)白芍藥　人参(去蘆各/一分)甘草(炙/)¶
　　桔梗(去/蘆)陳皮(不去白/半分)¶
　右為細末每半錢水煎時時服之¶
<pb:KR3e0031_WYG_015-16a>¶
龍角丸治小兒五驚夜啼¶
　　龍角(一/分)黄芩(半/两)牡蠣(一分半火煆/一作牡丹)蚱蝉(去&KR0095;/二枚)¶
　　牛黄(小豆大/五塊)川大黄(一分/半)¶
　右為末煉蜜和丸麻子大蓐中兒二丸大小以意加减¶
芎藭散治小兒夜啼至明則安¶
　　芎藭　白术　防己(各半/两)¶
　右為末以乳和與兒服以意量大小多少又母用手¶
　掩入兒臍中摩兒頭脊大騐兒生二十日以裏未¶
<pb:KR3e0031_WYG_015-16b>¶
　能服者以乳和麻子大一丸置兒口中乳汁送下¶
又方¶
　　交道中土　伏龍肝(各一/把)¶
　右同研細水調少許飲之¶
治小兒夜啼¶
　以蝉蛻去土為細末用生薑蜜水調塗兒下唇¶
又方治如前¶
　男左女右臂上書尹喜二字更於手心内書天字一箇¶
<pb:KR3e0031_WYG_015-17a>¶
又方治小兒驚啼夜啼¶
　以臘月縛猪䋲燒灰水調服¶
　以蝟皮三寸燒灰著乳上飲之療如物刺啼¶
燈花丸治如前能祛邪止痛¶
　以燈花二十箇乳香皂子大两塊同為末粟米飲和¶
　丸芥子大每服七丸桃心湯下無時¶
萬金散治臟寒氣弱面色青白遇夜多啼狀若神祟¶
　　沉香(剉/)丁香　人參(去/蘆)五味子(去枝/梗炒)¶
<pb:KR3e0031_WYG_015-17b>¶
　　當歸(去蘆洗焙/各一两)白术(剉/)赤芍藥(各半/两)桂心(一/分)¶
　右為細末每用一錢淡漿水一小盞煎至五分放温¶
　時時滴口中兒大稍稍飲立効¶
當歸散治胎寒氣啼不止久能變癎¶
　右以當歸為末每用小豆許乳汁調抹兒口中日夜¶
　五服¶
三黄丸治熱症心燥夜啼及諸熱症¶
　　黄芩(半/两)大黄(去皮濕紙裹/煨熟一分)黄連(去鬚/一分)¶
<pb:KR3e0031_WYG_015-18a>¶
　右為細末麺糊和丸菉豆大每服五七丸人参湯下¶
　亦治晝啼¶
又方治熱煩腹痛夜啼¶
　右以真牛黄少許如小豆大乳汁化服又於臍下書¶
　一田字差¶
又方治熱症心躁夜啼¶
　右以燈花三两顆用燈心湯調抹兒口中乳汁送下¶
　日三錢氏亦治臟冷夜啼但頓乳上令兒吮之又經騐¶
<pb:KR3e0031_WYG_015-18b>¶
　方以燈心燒灰塗乳上吮兒¶
紅桃散治風熱體如湯火夜啼不乳¶
　　天南星(二箇每箇中心剜作窩子入硃砂装滿用木/蓋蓋之水調取下中心末塗縫撅一地坑頓)¶
　　(在内以炭盖之用火/煆赤放冷取出研末)全蝎(半錢/為末)白附子(大者二十/箇為末)¶
　　膩粉(一/錢)¶
　右拌研勻每用一字金銀薄荷湯調下¶
緑霞散治如前¶
　　栢葉(二錢/末)蝎末(一/錢)天南星(炮過為/末一分)白殭蠶(去絲嘴/末一錢)¶
<pb:KR3e0031_WYG_015-19a>¶
　　鬰金(末一/錢)雄黄(末一錢/水飛)¶
　右拌勻細每服一字或半錢薄荷蜜水調下無時¶
前胡丸治風熱氣啼¶
　右以去蘆前胡為末煉蜜和丸小豆大日服一丸熟¶
　水下服至五六丸即差¶
牛黄膏治兒睡着時忽然乍驚哭而覺面赤口乾狀若¶
　神崇此雖夜啼非名夜啼也乃風熱邪氣乗心臟而¶
　作名曰驚啼¶
<pb:KR3e0031_WYG_015-19b>¶
　　真牛黄(研/)煅過牡蠣粉　硃砂(研水/飛)雄黄(研飛各/一分)¶
　　人参(去/蘆)甘草(炙各/半两)龍腦(半分/研)¶
　右為末拌勻煉蜜和膏鷄頭子大毎服半粒或一粒¶
　薄荷湯化下乳食後¶
安神丸治如前¶
　　麥門冬(去心/焙)馬牙硝　白茯苓　乾山藥¶
　　甘草(半/两)寒水石(研各/半两)硃砂(一两研/水飛)龍腦(一字/研)¶
　右為細末煉蜜和丸鷄頭子大每服半丸沙糖水化¶
<pb:KR3e0031_WYG_015-20a>¶
　下無時¶
虎睛散治驚惕夜啼¶
　右以虎睛為散竹瀝調少許抹口中¶
又方治如前¶
　右取車轄脂小豆許内口中又取内臍中¶
又方治如前¶
　右以父亂頭髪燒灰研末酒調服一字更量大小温¶
　水亦得¶
<pb:KR3e0031_WYG_015-20b>¶
又方治如前¶
　右以鷄糞白燒灰研末米飲調服¶
明砂丸治心神不寧多驚心腹疼痛夜啼不止¶
　　硃砂(通明者/二錢)杏仁(十四箇去/皮尖炒黄)好坯子(半/錢)¶
　右為末軟飯和丸黍米大每服三五丸薄荷湯下¶
麝香散治驚啼夜哭發歇不止¶
　右以麝香研細用半字清水調下日二三服¶
鐵涎膏治諸驚夜啼¶
<pb:KR3e0031_WYG_015-21a>¶
　　丁頭代赭石(半两火煆醋淬不記/遍數以易碎為度)鐵鏽粉(一/錢)¶
　　白附子(一/錢)辰砂(一錢/水飛)麝香(一字/研)龍腦(一字/研)¶
　右為細末拌勻蒸&KR0037;爛和成膏旋用嬰孩半皂子許¶
　至二三嵗一皂子許金銀薄荷湯化下不拘時候¶
七寶輕青丹治驚啼夜哭及諸熱等疾¶
　　螺青(半/两)蛤粉(一/分)鈎藤(炒為末/一錢)白附子(三/字)鉛錫灰(二/錢)¶
　　丁香(一字/炒)天竺黄(一/錢)¶
　右為細末入麝香半皂子許研細拌匀米粉煑糊和¶
<pb:KR3e0031_WYG_015-21b>¶
　丸豌豆大每服一丸薄荷湯磨水下無時¶
又方治夜間卒驚啼哭似有痛處而不知疾狀¶
　右取雄鷄冠血臨兒口上滴少許入口中即差¶
又方治如前¶
　右以亂髪燒灰為末塗乳上令兒吮之能食者飲調¶
　亦得¶
甑帶法治鬼祟邪厲夜啼¶
　右取甑帶懸户上¶
<pb:KR3e0031_WYG_015-22a>¶
又法治如前¶
　右以胡粉水調二大豆許與服日三¶
馬骨末治小兒諸夜啼¶
　右以馬骨為細末傅母乳頭上令小兒吮服即止¶
又方治如前¶
　右取狼糞中骨燒灰研為細末服黍米許便止¶
又方治如前¶
　右取鷄窩中草安於卧席之下勿令乳母知之¶
<pb:KR3e0031_WYG_015-22b>¶
　　諸&KR1517;論¶
小兒有遍身喜&KR1517;出者此榮衞虛也榮衞相隨通行經¶
絡營周於身環流不息榮隂衞陽榮虛則津液泄越衞¶
虚則不能固宻故喜&KR1517;出遍身也錢乙用香𤓰丸若睡¶
中汗出不自知覺者此肌肉虛而盗汗也如盗者竊物¶
使人不知覺也又有但額上汗出者此厚衣溫煖將養¶
過宜也上二項錢乙並用止汗散若上至頭下至項有¶
汗而不曽過&KR0909;者此六陽虚汗也六陽脉皆上至於頭¶
<pb:KR3e0031_WYG_015-23a>¶
故也若上至項下至臍有汗者此胃虛汗也當與補胃¶
昔錢乙治張氏三子大者喜遍身汗出次者汗上至項¶
下至臍小者但額面有汗至項下而無他醫以麥煎散¶
治之不効遂請乙治之大者與香𤓰丸次者與益黄散¶
小者與石膏湯各五日而愈錢乙治方本集載之外收¶
諸方叙之後¶
沉香黄耆散治榮衞虛遍身喜汗¶
　　沉香(剉/)綿黄耆(剉/)人参(去/蘆)當歸(去蘆冼/净焙)赤芍藥(已/上)¶
<pb:KR3e0031_WYG_015-23b>¶
　　(各一/两)木香　桂心(各半/两)¶
　右為細末每服一大錢水一小净盞入生薑三片&KR0037;¶
　一枚同煎至半盞去滓放温食前時時與服¶
蓯蓉丸治血少喜&KR1517;¶
　　肉蓯蓉(一两酒浸一宿/刮去外皮炙乾)鱉甲(一两酥炙/黄去裙襕)綿黄耆(半/两)¶
　　何首烏(半/两)¶
　右為細末煉蜜和丸黍米大每服十丸米飲送下食¶
　前¶
<pb:KR3e0031_WYG_015-24a>¶
木槿花治盗&KR1517;¶
　右取木槿花開而再合者焙乾為末每用一錢猪皮¶
　煎湯調下食後臨卧¶
牡蠣散治盗&KR1517;¶
　　牡蠣(一两/煆赤)麻黄根(二两/剉)甘草(半/两)¶
　右為末每用二錢以野水一盞煎至七分去滓放温¶
　無時¶
升麻湯治肌熱盗&KR1517;¶
<pb:KR3e0031_WYG_015-24b>¶
　　升麻　綿黄耆(去/蘆)人参(去蘆各/一两)熟乾地黄¶
　　天竺黄(研/)牡蠣粉(研各/半两)¶
　右為細末拌勻每服半錢或一錢煎竹葉湯調下無¶
　時¶
柴胡人参散治如前¶
　　柴胡(去/蘆)人参(去/蘆)白术　白茯苓　青皮(去/穰)桔梗(去/蘆)¶
　　麥門冬(去/心)川芎　白芍藥　甘草(炙/)桑白皮　升麻¶
　右等分為末每服一錢水一盞煎至七分温服無時¶
<pb:KR3e0031_WYG_015-25a>¶
紫蘇飲治肌熱煩躁多渇盗汗揉鼻腹滿¶
　　柴胡(去/苗)藿香(去/土)甘草　烏梅肉　紫蘇葉(去/土)乾葛¶
　　人参(去/蘆)茯苓　麥門冬(去/心)秦芁(去/蘆)地骨皮(去/骨)防風¶
　　(去蘆并/义枝)¶
　右等分為末每二錢水一盞煎至七分去滓放温時¶
　時呷¶
沉香鱉甲丸治潮熱盗&KR1517;¶
　　沉香(剉/)草龍膽(去/蘆)鱉甲(童子小便浸一宿塗酥/炙焦去裙襕各一两)¶
<pb:KR3e0031_WYG_015-25b>¶
　　綿黄耆(一两/剉)川黄連(去鬚/半两)川大黄(半两/㣲炮)¶
　右為細末煉蜜和丸黍米大每服十丸用麥門冬去¶
　心煎湯送下無時¶
柴胡黄連膏治盗汗潮熱徃來¶
　　柴胡(去/苖)胡黄連(等/分)¶
　右為末煉蜜和膏丸鷄頭子大每一二丸銀器中用¶
　酒少許化開入水五分重湯煑二三十沸放温服無時¶
黄耆散治虛熱盗&KR1517;¶
<pb:KR3e0031_WYG_015-26a>¶
　　牡厲粉　黄耆　生乾地黄(焙乾/等分)¶
　右為細末每服一錢水一小盞煎至六分去滓温服¶
　無時¶
虎杖散治實熱盗&KR1517;¶
　右以虎杖剉細水煎服之量大小多少與服¶
黄連粉治盗&KR1517;¶
　　黄連(去/鬚)牡蠣粉　貝母(去心各等/分為細末)¶
　右如三味各一两即入米粉一两研匀細以粉身¶
<pb:KR3e0031_WYG_015-26b>¶
龍膽粉治如前千金治頭&KR1517;¶
　　牡蠣粉　茯苓(各二/两)¶
　右同為細末於生絹袋子盛之有&KR1517;即撲身¶
牡蠣粉治諸&KR1517;¶
　　牡蠣粉(二/两)麻黄根　赤石脂　糯米粉(各一/两)¶
　右勻為細末入龍腦末一錢拌之每用一時頭新綿¶
　包撲有&KR1517;之處止盗&KR1517;最佳¶
又方名同治同¶
<pb:KR3e0031_WYG_015-27a>¶
　　牡蠣粉(二/两)麻黄根(二/两)蛇床子　乾薑(各半/两)¶
　右同為細末用如上法¶
治小児臟熱多&KR1517;犀角飲子¶
　　犀角屑(三/分)茯神(去心/内木)龍齒(各一/两)麥門冬(去心一/两半)¶
　　甘草(半/两)白术(一/分)¶
　右為末每服一錢水一盞煎至七分去滓温服無時¶
　　不語論¶
小兒有不能語者其證有三一者心氣不足心繫舌本¶
<pb:KR3e0031_WYG_015-27b>¶
氣營而舉之則舌本動而語聲作矣今氣怯而不能營¶
用於舌故不能語也此證已在五氣項下具之二者卒¶
不能語因風寒之邪干於啞門連絡舌本使舌本𦂳急¶
故卒不能語也又一證喉嚨為氣之道路㑹厭為聲之¶
門户暴為風容於喉厭則失音而語聲不出非不能語¶
也三者因病後不能語此因服清藥以利小便致腎虚¶
而不能上接於陽故不能語昔錢乙治王氏慢驚病愈¶
後有聲而不能語衆以為失音乙曰既失音何開目而¶
<pb:KR3e0031_WYG_015-28a>¶
能飲食又牙不噤口不𦂳而能嚥藥衆醫皆不曉乙曰¶
此因用清藥利小便致虚腎氣不能上接於陽故也遂¶
用地黄元補腎而漸漸能言一月而愈其方本集載之¶
外收方具後¶
菖蒲散治感風寒干於啞門卒不能語¶
　　菖莆　桂心　遠志(去心甘草水/煮各一分)¶
　右為細末每一錢水一鍾煎至五分温服無時¶
桂散治風寒容於喉厭語聲不出¶
<pb:KR3e0031_WYG_015-28b>¶
　　川芎(三/分)遠志(去心甘草/水煮三分)麥門冬(去心/三分)人参(去蘆/半两)¶
　右為細末煉蜜和丸小豆大平旦空心米飲下五丸¶
　日三兒大加之久服取効¶
　　渇論¶
小兒有渇而飲水者此因臟腑有熱熱則臟燥故多體¶
熱發煩亡耗津液即令作渇欲飲水以解之也又有疳¶
渇吐㵼發渇霍亂發渇者各遂本項具之閔孝忠云凡¶
小兒諸渇因亡失津液引飲者但多煎錢氏白术散與¶
<pb:KR3e0031_WYG_015-29a>¶
服使任意取足飲之彌多彌好其方本集所載熱渇者¶
叙方于後¶
蓮湯散治嬰小發渇心燥¶
　右以粉霜研極細每嬰孩一字三四歳下者半錢煎¶
　蓮花湯調下冬月無花時蓮肉代之¶
香葛湯治渇甚津液燥¶
　　木香　乾葛根(剉/)人参(去蘆各/一两)白茯苓¶
　　藿香葉(去/土)甘草(炙各/半两)¶
<pb:KR3e0031_WYG_015-29b>¶
　右為細末次用麝香半錢研細入藥拌勻每服半錢¶
　或是一錢生薑湯調温服無時¶
葛根湯治體熱煩渇¶
　　葛根　人参(去蘆各/一两)麥門冬(去/心)白茯苓　澤㵼¶
　　甘草(炙各/半两)¶
　右為細末每服一錢水八分入生薑二片薄荷三葉¶
　煎六分去滓温量大小服無時¶
凉肌丸治肌熱臉赤煩渇燥悶¶
<pb:KR3e0031_WYG_015-30a>¶
　　龍膽草(去蘆/二两)𤣥参(去蘆/一两)當歸(去蘆洗/净一两)¶
　右為細末煉蜜和丸菉豆大每服一二十丸竹葉湯¶
　下無時¶
葛根飲子治熱渇久不止¶
　右以葛根半两剉碎水一盞煎至六分去滓頻頻服¶
　無時¶
神蠣散治一切諸渇¶
　右以大牡蠣於臘日端午日用黄泥裹煆通赤放冷¶
<pb:KR3e0031_WYG_015-30b>¶
　去泥為細末取活鯽魚煎湯調下半錢只一二服差¶
治小兒熱渇久不止¶
　右以石蓮心三十箇炒黄浮萍一分水一鍾生薑少¶
　許同煎至六分去滓每服半合徐徐服¶
　　血溢論¶
小兒諸血溢者由熱乘於血氣也血得熱則流溢隨氣¶
而上從鼻出者為&KR0864;衂從口出者多則為吐血少則為¶
唾血若流溢渗入大膓而下者則為便血渗入小膓而¶
<pb:KR3e0031_WYG_015-31a>¶
下者為溺血又有血從耳目牙縫齗舌諸竅等出者是¶
血隨經絡虚處著溢自皮孔中出也今叙方于後¶
　　盆硝(一分/研)亂髮(一分燒/灰研)紅藍花(一分/為末)¶
　右同勻細以綿纒之揾藥塞鼻孔中¶
槐花散治如前¶
　　槐花(一两/炒)蒲黄(半/两)川&KR1287;薑(一/分)¶
　右為細末每服半錢新水調下無時¶
又方治如前¶
<pb:KR3e0031_WYG_015-31b>¶
　右以滑石為細末飯丸蘿蔔子大每服二三十丸㣲¶
　㣲嚼碎新水嚥下未能嚼者搥碎與之¶
又方治如前¶
　右以生蘿蔔剉碎研取汁入酒相當量大小温服立¶
　止¶
華蓋散治唾血吐血¶
　　阿膠(半两蛤粉炒如/珠子去蛤粉)黄芩(一/分)人参(去蘆/一分)¶
　右為細末每服半錢陳米飯調下無時¶
<pb:KR3e0031_WYG_015-32a>¶
紫參散治如前¶
　　紫參　山梔子仁　生乾地黄(各一/两)刺芥(燒/灰)¶
　　亂髪(燒/灰)蒲黄(研/)伏龍肝(研各/一分)¶
　右拌細匀每服半錢或一錢煎竹茹湯調下無時¶
黄連散治吐血¶
　右以黄連一两去鬚為細末每服一錢水七分入䜴¶
　　二十粒同煎至五分去滓温服無時¶
又方治如前¶
<pb:KR3e0031_WYG_015-32b>¶
　右取蒲黄細研每服半錢用生地黄汁調下無時¶
又方治如前¶
　右以蛇蛻皮炒焦黄為末乳汁調下¶
又方治如前¶
　右以黄明膠新綿各一两並燒灰研為細末每服半¶
　錢或一錢糯米飲下日三¶
又方治如前¶
　右以燈心净碗内燒灰以物盖之研為末每服半錢¶
<pb:KR3e0031_WYG_015-33a>¶
　或一錢麝香湯調下¶
甑帶灰治大便下血¶
　右以甑帶燒灰研末&KR0151;乳下與兒吮之南人以蒲為¶
　甑帶久經烝溜或敗爛者良¶
又方治如前¶
　右以車釭燒赤内水中飲服¶
又方治如前¶
　右取䳄鷄翅下血與服或以鼈頭一枚炙黄焦為末¶
<pb:KR3e0031_WYG_015-33b>¶
　飲調半錢服¶
車前散治小兒尿血¶
　　車前子(一/分)牡蠣(半两煆/為粉)甘草(一分/炙)川朴硝(一/分)¶
　右為細散每服一錢水一小盞煎至五分去滓温服¶
又方治如前¶
　右以甘草二两炙黄為細末煉蜜和圓菉豆大毎服¶
　五七丸温水下日二或生剉以水六合煎取二合去¶
　滓服¶
<pb:KR3e0031_WYG_015-34a>¶
神白散治諸吐衂便溺等血妄出¶
　　槐花(半两/㣲炒)蛤粉(一/两)¶
　右為細末每服半錢或一錢煎栁枝湯調下¶
青龍丹治小兒熱盛一切血妄行神効¶
　　甘草　貫衆　茯苓　乾葛　龍腦　薄荷葉¶
　　藿香(各一/两)縮砂(五两/去皮)山茵陳葉　寒水石(各六/两)¶
　右為細末&KR1287;糊和丸櫻桃大别研青黛為衣¶
又方治諸血妄行從耳目口中鼻中出¶
<pb:KR3e0031_WYG_015-34b>¶
　右以赤馬糞燒灰研為細末温酒調下一字或半錢¶
　看大小與服¶
地黄散治舌上出血如針孔¶
　　生乾地黄(一/两)明膠(半两/炒)¶
　右為末温湯調下一二錢¶
又方治如前¶
　右以䜴一合水一盞煎數沸温服半盞或一盞亦治¶
　下血¶
<pb:KR3e0031_WYG_015-35a>¶
又方治如前¶
　右以小豆一合為末水三盞和攪汁飲之¶
戎鹽丸治舌上有數黑孔血出如湧泉¶
　　戎鹽　黄芩　黄蘗　大黄(各二/两半)人參　桂心(各一/两)¶
　　甘草(半两/炙)¶
　右為細末煉蜜和丸菉豆大飲下五七圓日三如舌¶
　上孔穴大血不止者仍燒鐵烙之¶
苦竹葉汁治牙齒齗縫間血不止¶
<pb:KR3e0031_WYG_015-35b>¶
　右以苦竹葉不拘多少水煎濃汁入鹽少許通口漱盥¶
又方治如前¶
　右以童子小便半盞煖熱通口漱盥¶
噀法治九竅四肢指岐間皆出血此暴驚所致¶
　右勿令患人知覺以井花水猛噀其面¶
治小兒尿血¶
　以鵲巢燒灰井花水調服¶
　以川升麻五分水五合煎取一合去滓一嵗兒日服¶
<pb:KR3e0031_WYG_015-36a>¶
　盡¶
　¶
　¶
　¶
　¶
　¶
　¶
　¶
<pb:KR3e0031_WYG_015-36b>¶
　¶
　¶
　¶
　¶
　¶
　¶
　¶
　小兒衞生總㣲論方卷十五¶
