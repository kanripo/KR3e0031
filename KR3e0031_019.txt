# -*- mode: mandoku-view; -*-
#+TITLE: 小兒衛生總微論方
#+DATE: 2015-08-24 23:05:03.567665
#+PROPERTY: ID KR3e0031
#+PROPERTY: BASEEDITION WYG    
#+PROPERTY: JUAN 卷十九
<pb:KR3e0031_WYG_019-1a>¶
欽定四庫全書¶
　小兒衛生總微論方卷十九¶
　　咽喉病論¶
小兒咽喉生病者由風毒濕熱摶於氣血隨其經絡虚¶
處所著則生其病若發於咽喉者或為喉痺或為纒喉¶
風或為乳鵝重者或為馬喉痺又或懸癰腫或腮頷腫¶
或喉中生瘡一切諸病隨症具方于後¶
治喉痺腫悶¶
<pb:KR3e0031_WYG_019-1b>¶
　以露蜂房燒灰研細末毎服一錢乳汁調服¶
　以蛇蛻皮燒灰研細末毎服一錢乳汁調服¶
　以鯉魚二七枚和灶底土塗患處¶
　以川升麻令含一片¶
　以韮一把杵爛熬傅上冷即易¶
　以白礬棊子大含之¶
　以陳白梅一箇取肉裹白殭蠶一枚含咽津¶
　以地龍一條研爛内鷄子白和匀便傾入喉中¶
<pb:KR3e0031_WYG_019-2a>¶
　以繩纒扎手大指屈於節上針挑刺出血即差¶
鐡粉散治如前¶
　　鐡葉粉(一/分)鵬砂(一/分)白礬(半兩/生)¶
　右為末毎服半錢冷水調下連二三服¶
蛇蛻散治如前¶
　　蛇蛻(一/分)白梅肉(一分/炒)牛蒡子(半兩/炒)甘草(一分/生)¶
　右為散毎服一錢七綿裹湯浸少時含咽津汁小兒¶
　吮之¶
<pb:KR3e0031_WYG_019-2b>¶
又方治喉痺咽腫出氣不快¶
　右以鼠粘子二兩炒焦甘草半兩炙黄同為細末毎¶
　服一錢新水調下更入蜜少許¶
又方治喉痺不能語¶
　以大豆煎汁放冷含之以黿膽少許生姜薄荷汁化¶
　服得吐便愈　青魚膽亦得收得以青黛釀之¶
治纒喉風束氣不通¶
　　蛇蛻(炙令/焦黄)當歸(去蘆焙/各等分)¶
<pb:KR3e0031_WYG_019-3a>¶
　右為末温酒調下半錢得吐良¶
又方治如前¶
　　萆麻子(去皮/二箇)朴硝(二/錢)¶
　右為末新水調下一錢未效再服¶
又方治如前¶
　　天南星(生/)白殭蠶(生去絲嘴/各等分)¶
　右為末毎服一字或半錢生姜自然汁調下¶
又方治如前¶
<pb:KR3e0031_WYG_019-3b>¶
　右以白殭蠶二箇去絲為末生姜自然汁調更入蜜¶
　少許拌匀分二三服或只用半錢一字旋調服之¶
定命散治纒喉乳鵝等病¶
　　川大黄(剉/炒)黄連(去/鬚)白殭蠶(直者炒/去絲嘴)甘草(生各/半兩)¶
　　五倍子(一/分)膩粉(五筒/子)¶
　右為細末毎用一字竹葦筒子吹入喉中如毒氣攻¶
　心肺喉中生瘡嚥飲不得者以男孩兒乳汁調藥一¶
　字鷄羽蘸之深探入喉中得吐者活不吐者死¶
<pb:KR3e0031_WYG_019-4a>¶
又方治纒喉乳鵝喉痺咽喉頷項腫悶閉塞氣不得通¶
　者¶
　右令患人先呷好麻油少許後以□葉燒灰研細末¶
　水調下半錢立效大者增之¶
犀角散治馬喉痺其候如喉痺更加連咽項頷頰腫甚¶
　咽喉閉塞但數數噴氣此症極惡¶
　　犀角屑(半/兩)麝干(三/分)桔梗(去蘆/三分)馬蘭根(三分/剉)¶
　　甘草(半兩/炙)川升麻(半/兩)¶
<pb:KR3e0031_WYG_019-4b>¶
　右為麤末毎服一錢半水一盞入竹葉五片煎至六¶
　分去滓入馬牙硝半錢攪匀細細含嚥¶
又方治如前¶
　右以馬㘅一具水二盞煎至半量大小分服¶
治懸癰暴腫妨悶¶
　以乾姜半夏等分為末少少以筯㸃藥著上半夏以¶
　白礬湯洗數次去滑以碙砂半錢綿裹含之細細嚥¶
　津¶
<pb:KR3e0031_WYG_019-5a>¶
又方治懸癰忽倒¶
　右以白礬灰䀋各半兩研細筯頭㸃上撥正亦治腫¶
　悶日七八遍¶
治咽喉腮頰腫悶右以蒜塞耳鼻中¶
又方治如前¶
　右以馬鞕草根截去兩頭取在中者搗汁服之¶
又方治如前¶
　右以黄蘖寒水石等分為末量腫處以薄荷水調藥¶
<pb:KR3e0031_WYG_019-5b>¶
　用鷄羽掃上乾即再掃¶
緑雲散治喉痺馬喉纒喉鵝乳重舌木舌一切咽喉之疾¶
　　螺青　盆硝　生蒲黄　生甘草(各等分/)¶
　右為細末毎服一錢生姜自然汁調細細含咽若已¶
　閉塞不通者用葦筒入藥吹入喉中重舌木舌生姜¶
　汁調塗患處腫痛咽頷者依此用之口瘡舌上生瘡¶
　用此藥塗之最效李方叔閻孝忠皆以此方救人甚¶
　多以磁合蜜封收貯¶
<pb:KR3e0031_WYG_019-6a>¶
如聖湯治咽喉一切諸疾¶
　　甘草(二/兩)桔梗(去蘆/一兩)¶
　右為麤末毎服一大錢水一盞煎六分去滓温服時¶
　時呷¶
龍石散治如前并治口舌瘡腫¶
　　寒水石(煆通赤/一斤)朱砂(研飛一兩/二分半)腦子(研半/分)¶
　右為細末毎用少許摻患處病在咽喉者吹入喉内¶
　細細嚥津日五七次臨卧一兩次用妙¶
<pb:KR3e0031_WYG_019-6b>¶
如聖圓治咽喉一切諸病¶
　　川大黄(一分/末)白礬(一分/末)馬屁勃(一分/末)蝸牛(十四/箇)¶
　　陳白梅肉(十/分)¶
　右於五月五日午時取蝸牛以白梅肉同研爛入藥¶
　和丸如練子大毎用一丸綿裹含化嚥津若病重不¶
　能開口即研藥作末葦筒吹入喉中滴水三兩㸃送¶
　之或以凈水磨藥灌之立差¶
通闗㪚治如前¶
<pb:KR3e0031_WYG_019-7a>¶
　　枯白礬　雄黄(水/飛)䔧蘆(微/炒)白殭蠶(去絲/嘴)¶
　　猪牙皂角(去皮/弦)¶
　右各等分為細末毎用一字鼻内搐之甚者葦筒吹¶
　入喉中涎出或血出立愈¶
治小兒咽喉腫痛塞悶¶
　以桑上螳蜋窠一兩燒灰馬屁勃半兩同研匀細煉¶
　蜜和丸桐子大三嵗下煎犀角湯研下三圓大者加¶
　之¶
<pb:KR3e0031_WYG_019-7b>¶
治小兒飲乳不快覺似喉痺¶
　以沙牛角燒刮取灰塗乳上吮兒嚥下即差¶
射干湯治如前咽喉一切諸病¶
　　射干　川升麻(各一/兩)馬牙硝　馬屁勃(各半/兩)¶
　右為末毎服一錢水一盞煎至六分去滓温服¶
金露膏治如前¶
　　寒水石(煆通赤/四兩研)雄黄(一兩研/水飛)鵬砂(二錢/研)¶
　　甘草末(四/錢)腦子(一字/研)¶
<pb:KR3e0031_WYG_019-8a>¶
　右拌匀煉蜜和圓桐子大食後含化一圓¶
荆芥桔梗湯治喉中生瘡¶
　　荆芥穗　桔梗(去/蘆)甘草(生/)牛蒡子(炒各/等分)¶
　右為細末毎用一錢水一小盞煎至六分去滓温服¶
　之¶
又方治如前¶
　　桔梗(去/蘆)甘草(生/)牛蒡子(炒各/一兩)¶
　右為麤末毎用一錢水一小盞入青筎少許煎至六¶
<pb:KR3e0031_WYG_019-8b>¶
　分去滓放温時時呷¶
又方治如前¶
　右以葱鬚隂乾為末又别以膽礬為末並各自毎用以¶
　葱末二錢膽礬末一錢和匀以半字或一字葦筒吹¶
　入喉中病處¶
　　項癭論¶
小兒項癭由啼怒未定遽以乳飲致氣逆不散留結而¶
生其狀在項壘壘然漸漸長大而分有辦又云葛根在¶
<pb:KR3e0031_WYG_019-9a>¶
地泉流浸之人因取其水以食飲則生項癭故近山居¶
人多有之以葛生在山中故也¶
昆布圓治項癭¶
　　昆布(一兩洗/鹹味)海藻(一兩洗/去鹹味)草龍膽(去蘆/一兩)檳榔(半/兩)¶
　　甜葶藶(一兩隔紙炒/紫色研細)牽牛子(半兩/炒)¶
　右為細末麵糊和圓黍米大毎服十圓人參湯下¶
又方治或生項癭已及一二年¶
　右以黄藥子半斤須萬州緊重者為上若輕虚者即¶
<pb:KR3e0031_WYG_019-9b>¶
　是别州所出力慢須用一倍取無灰酒一斗入藥固¶
　瓶口以糠火煨燒一伏時不可楹酒不可有灰待冷¶
　即開瓶令患者時時飲半合一合不可令絶酒氣經¶
　三五日看之覺消即止飲不爾便令兒項細也劉禹¶
　錫亦著效驗其驗如神唯燒酒候香氣出瓶頭有津¶
　出便止不必須待一伏時也仍禁喜怒但以線子逐¶
　日圍度乃知其效也¶
　　惡核瘰癧論¶
<pb:KR3e0031_WYG_019-10a>¶
小兒腑臓不和及遇項邊經絡虚隙為風熱毒氣所干¶
與血氣相摶於項邊結成核子復遇風寒所加則不消¶
不潰名曰惡核若更風温相加摶於津液與腑臓相乗¶
則潰化膿血或瘥而復發或根傍别生以至數箇連續¶
不差名曰瘰癧俗呼癧子此腑臓血氣内外相屬之病¶
也¶
皂角膏治項邊生核子不消¶
　　皂角(大者一挺/燒存性)糯米(一合炒/黒焦)草烏頭(二錢/生)¶
<pb:KR3e0031_WYG_019-10b>¶
　　黄皮(二錢炒/黒色)¶
　右為末量多少以井花水調貼核上未消與水晶丹¶
　下之利過以觀音散補之仍再貼之即消¶
水晶丹¶
　　天南星(洗凈生為/末一分)滑石(生為末/二錢)水銀粉(稱半/錢)¶
　　蕪荑(取仁一/百片)巴荳(五十粒去/壳不去油)¶
　右先研巴豆極細次入蕪荑仁復研方入衆藥研匀¶
　爛飯和圓黍米大毎服三五圓量大小加減臨卧稍¶
<pb:KR3e0031_WYG_019-11a>¶
　饑葱白米湯送下利過忌生冷硬物仍以觀音散補¶
　之方已具前¶
如聖散治如前¶
　　綿黄耆(一兩/剉)連翹(一/兩)鴿糞(半合/燒灰)川大黄(半兩/剉炒)¶
　　糯米(半兩用斑猫七箇/同炒米黄去班猫)犀角屑(半/兩)¶
　右為細末毎服一錢水八分入酒三四滴同煎至五¶
　分去渣放温時時呷¶
紫檀散治如前¶
<pb:KR3e0031_WYG_019-11b>¶
　　紫檀香　木香　川朴硝(研/)卷栢(各一/兩)赤芍藥¶
　　川大黄(各半/兩)¶
　右為細末毎服少許以鷄子白調稀稠得所塗患處¶
取瘰癧内消¶
　右以長三寸鯽魚一箇去腸以和皮巴豆填滿麻皮¶
　扎定以一束稈草燒烟盡取出放冷研為細末爛稠¶
　粥和圓黍米大毎服一丸粟米飲下臨卧未利加一¶
　丸以利為度¶
<pb:KR3e0031_WYG_019-12a>¶
又方治如前¶
　右以斑猫一兩去翅足用粟米一升同炒至米焦去¶
　米不用只以斑猫為細末入薄荷細末四兩拌匀烏¶
　鷄子清和丸黍米大空心茶清下一丸一日加一丸¶
　至五丸止一日却減至一丸以後毎服五丸¶
胡麻圓治瘰癧¶
　　胡麻(四兩/炒香)羊躑躅(一兩/焙)¶
　右以為末煉蜜和丸麻子大毎服七圓漸加至二十¶
<pb:KR3e0031_WYG_019-12b>¶
　一圓熟水下日二見效為度已破者更用黒母牛糞¶
　燒灰研末傅之¶
治一切瘰&KR0659;經效方¶
　右以牡礪火煆通赤取出濕地上紙襯出火毒一宿¶
　毎四兩用𤣥參三兩同為末麵糊和丸菉豆大早晩¶
　食後酒下各下三十丸藥盡則病除根本¶
又方治瘰癧已破未破其效如神¶
　右以如前煆過牡礪四兩用甘草二兩同為細末毎¶
<pb:KR3e0031_WYG_019-13a>¶
　服一錢臈茶㸃服日二¶
治小兒瘰癧¶
　以蝸牛殻一兩用牛乳半升銚子中慢火熬令乳盡¶
　取蝸牛殻研如粉入大黄末一分更研匀毎服半錢¶
　皂莢子仁湯調下大小便中出惡物差¶
又方治如前¶
　以白殭蠶去絲嘴炒過為末毎服半錢温水調下日¶
　三¶
<pb:KR3e0031_WYG_019-13b>¶
　　龜胷論¶
小兒有龜胷者因乳母有宿乳惡汁不捻去之仍以飼¶
兒忽遇風熱邪毒相干乗傷於肺經致肺氣滯停重壅¶
胷鬲骨漸髙起狀如龜殻故曰龜胷¶
百合圓治小兒龜胷¶
　　百合(一/兩)川朴硝(半/兩)杏仁(半兩湯浸/去皮尖)木通(半/兩)¶
　　桑白皮(半/兩)川大黄(半/兩)天門冬(去心/半兩)¶
　右為細末煉蜜和圓黍米大毎服十圓米飲下¶
<pb:KR3e0031_WYG_019-14a>¶
又方治如前¶
　右以龜尿摩擦胷骨取龜尿法以蓮葉内頓一物安¶
　龜在上用鏡照之則尿自出流蓮葉以物盛用之甚佳¶
　　龜背論¶
小兒有龜背者由兒在嬰小時髇骨未成强令獨坐則¶
背隆阜而偶為風邪干襲與血氣相摶入骨髓壅滯不¶
散致背髙隆起若龜殻之狀故曰龜背又名隆背若如¶
陀有峯塊起者是名駝背乃胎孕之病不可不治¶
<pb:KR3e0031_WYG_019-14b>¶
松藥丹治兒龜背¶
　　松花(一兩洗/焙乾)只殻(麩炒去/穰一兩)獨活(去蘆/一兩)防風(去蘆并兩/叉枝一)¶
　　川大黄(半兩/炮)前胡(去蘆/半兩)麻黄(去根節/半兩)桂心(半兩/)¶
　右為細末煉蜜和丸黍米大毎服十粒米飲下¶
又方治如前¶
　右以龜尿摩背脊骨取尿法在前¶
　　手足拳攣論¶
小兒有手脚拳攣者由本氣不强筋骨力弱血氣不榮¶
<pb:KR3e0031_WYG_019-15a>¶
而為風邪所乗摶於經絡則筋脉縮急骨本無力則手¶
拳而不能展用脚攣而不能伸舉也若生下便拳攣者¶
此胎孕中病不可治也¶
薏苡仁圓治手拳不能展開¶
　　薏苡仁(一兩湯浸/洗凈去皮)當歸(去蘆一兩/洗焙乾)秦芁(去苖/一兩)¶
　　防風(去蘆义/枝一兩)羌活(去蘆/一兩)酸&KR0037;仁(去皮/一兩)¶
　右為細末煉蜜和丸鷄頭實大毎服一圓麝香荆芥¶
　湯化下兒大增之¶
<pb:KR3e0031_WYG_019-15b>¶
海桐皮散治脚攣不能伸舉¶
　　海桐皮　當歸(去蘆洗/凈焙乾)牡丹皮(去/心)熟乾地黄¶
　　牛膝(去蘆酒浸焙/乾各一兩)山茱茰　補骨脂(各半/兩)¶
　右為細末毎服一錢水八分入葱白二寸煎至五分¶
　去滓温服¶
　　風㽹癮疹論¶
小兒風㽹癮疹者小兒肥膚嫩血氣乗弱或因暖衣而¶
腠理踈開或天暄而汗津潤出忽為風邪所干摶於血¶
<pb:KR3e0031_WYG_019-16a>¶
氣藏流於皮膚之間不能消散而成碢成&KR0008;相連而生¶
其狀如生姜片輕者名曰風㽹不至改色重者名曰&KR1034;¶
疹改赤赤紫發搔痒搔之不解甚者使人心神悶亂¶
　右先看其色澤白者以牛膝酒浸一宿焙乾為末毎¶
　服一錢或半錢温酒調下若色赤者以灶下黄土研¶
　細末生姜蜜水調下一錢或半錢¶
又洗方治如前¶
　　荆芥　細辛(去/苖)白芷　薄荷葉(各等/分)¶
<pb:KR3e0031_WYG_019-16b>¶
　右為麤末毎用兩大匙水一桶取羊蹄菜一科連根¶
　葉枝莖細剉同煎至葉爛傾盆中先以尋常熱湯煖¶
　處浴身體候有汗出即用藥湯淋洗洗畢避風忌海¶
　鮮鮓醬毒物¶
又塗方治如前¶
　右以白礬一兩二錢煖酒投化用馬尾揾塗之¶
防風湯治如前¶
　　防風(去蘆/义枝)鼠粘子　荆芥穗　人參(去蘆各/一兩)¶
<pb:KR3e0031_WYG_019-17a>¶
　　甘草(炙/)天麻(各半/兩)¶
　右為細末毎用一錢水八分入生姜薄荷各少許同¶
　煎至五分去滓温服¶
治卒發風疹¶
　右以石灰不拘多少和酸漿水調塗之隨手㓕¶
治小兒&KR1034;疹若不治入腹即能殺人¶
　以䀋湯洗了用蓼子挼爛傅之又以枳殻剉末煎湯¶
　洗之又以蠶沙二盞水二碗煮一碗洗之¶
<pb:KR3e0031_WYG_019-17b>¶
又方治如前¶
　右以吳茱茰半升酒二升半煮取五合以綿蘸拭¶
三竒散治風㽹&KR1034;疹遍身搯之不任痛痒¶
　　凌霄花　白扁豆　甘草(各等/分)¶
　右為細末毎用一字或半錢蜜湯調服¶
又方治風㽹&KR1034;疹心神迷悶¶
　右以巴豆二兩搥破用水七升煮取三升綿蘸揾拭¶
　之¶
<pb:KR3e0031_WYG_019-18a>¶
麝犀丹治風疹不差甚者如癩服之神驗¶
　　犀角屑(一/兩)烏蛇肉(半兩酒浸/去皮骨焙)天麻(半/兩)白附子(半/兩)¶
　　白殭蠶(半兩炒已/上先為末)朱砂(一兩研/水飛)龍腦　麝香(各一/錢研)¶
　右拌匀煉蜜和圓黍米大毎服十粒煎金銀薄荷湯¶
　下¶
又方治風疹入腹身强舌乾亦能殺人¶
　右以蔓青子為末温酒調下一錢或半錢又以蠶沙¶
　二盞水二碗煮一碗洗之¶
<pb:KR3e0031_WYG_019-18b>¶
　　疥癬論¶
小兒血氣熱為風濕所干摶於血氣散於皮膚之間而¶
生疥癬又云蟯蟲作動内外相乗之所生也¶
雄黄膏治小兒遍身疥癬如粟痒而搔之膿血出¶
　　雄黄(一兩研/水飛)雌黄(一兩研/水飛)松脂(一分/研)¶
　　川烏頭(一箇去皮/臍為末)亂髮(一分/)¶
　右以猪脂六兩於銚子中煎成油入烏頭松脂亂髮¶
　煎至髮消盡以綿濾去麤入二黄末攪匀盛磁器中¶
<pb:KR3e0031_WYG_019-19a>¶
　候冷成膏毎用少許塗擦瘡上日三亦治癬¶
又方名同治同¶
　　雄黄(末一/錢)黄丹(一/錢)膩粉(一/匣)蠟(一/塊)巴豆(十粒/去皮)葱(五根/切碎)¶
　右用油一兩入葱巴豆煎黒焦濾去滓入餘藥攪匀¶
　候蠟熔取下磁器中盛放冷成膏毎用&KR0946;破疥瘡塗¶
　擦¶
碧粉散治如前¶
　　蛇床子(一兩/微炒)狼毒(半/兩)硫黄(半/兩)青黛(半/兩)¶
<pb:KR3e0031_WYG_019-19b>¶
　右為末膩粉少許拌匀好油調塗擦神效¶
又方治如前¶
　　大腹子(二/分)蛇床子(二/分)硫黄(一分/半)¶
　右為細末入輕粉少許好油調匀臨卧&KR0946;破擦疥上¶
　及以藥少許塗手心脚心用手擦極熱甚者不過兩¶
　次上¶
治癬新生¶
　右以沙糖碙砂各一小塊同爛&KR0946;破塗之¶
<pb:KR3e0031_WYG_019-20a>¶
又方治諸癬¶
　右以蛇床子為末和猪脂為膏塗之¶
又方治濕癬¶
　右以桃樹青皮為末和醋傅之¶
又方治圏而癬¶
　右以羊蹄根乾生為末與白礬等分研細匀好醋調¶
　塗¶
又方治諸癬¶
<pb:KR3e0031_WYG_019-20b>¶
　右以决明子為末入少水銀粉研匀以物擦破癬上¶
　塗之立差¶
又方治如前¶
　　斑猫(五箇去翅/足微炒)鹽豉(四十九粒/浴令潤)砂糖(皂子大/一塊)¶
　右先研斑猫將細入二味同研成膏毎用一大豆許¶
　涶津調塗上大效¶
又方治嬭癬¶
　　黄連(去/鬚)赤芍藥(等分/)¶
<pb:KR3e0031_WYG_019-21a>¶
　右為細末入輕粉少許嚼芝麻揉汁調藥先洗凈拭¶
　乾以藥傅之不過數次而愈¶
治下練癬瘡常對在兩脚¶
　右以白犬血塗之立差¶
治上練癬常在頭上¶
　右以盧㑹一兩甘草半兩同為末先以温漿水洗之¶
　以帛子拭乾用藥傅之立乾便差甘草炙過用¶
又方治如前¶
<pb:KR3e0031_WYG_019-21b>¶
　右以大梔子不限多少燒存性為末好油調傅之¶
又方治疥癬因用硫黄砒霜藥病愈後臭毒之氣不歇¶
　欲去之又以藁本煎湯浴之及用浣衣¶
　　金瘡論¶
小兒有悞被尖刀硬物傷其肌膚其輕淺者雖有血出¶
不至危殆其重深者有損傷於經脉血出不止又有因¶
傷中風者則口噤身强俗云破傷風也¶
治諸金瘡¶
<pb:KR3e0031_WYG_019-22a>¶
　　檳榔　黄連(去鬚各/一兩)木香(半/兩)¶
　右為細末如治一切金兩所傷血出疼痛以末傅之¶
　血定不痛不膿如斫下指來血未定速將藥裹便得¶
　連接¶
又方治諸金兩所傷血出不止¶
　　檳榔　黄連(去/鬚)石膏(各一/兩)黄蘖(半/兩)¶
　右以為細末隨多少摻傅瘡上血定便入水不妨¶
又方治如前¶
<pb:KR3e0031_WYG_019-22b>¶
　右以白芍藥為末貼傅即住¶
又方金瘡深者不可以藥速合則内潰傷肉¶
　右但以黄丹滑石等研細末傅之¶
天蛾散治諸金瘡¶
　右以晩蠶蛾不拘多少為細末摻傅傷上用絹帛封¶
　裹隨手血止瘡合大妙¶
又方治如前¶
　右以五倍子刷凈為末掩傷處血立止較即無痕¶
<pb:KR3e0031_WYG_019-23a>¶
又方治如前¶
　右磁石末燒氊灰甑帶燒灰千金方云石灰末若倉¶
　卒之間得一味傅之皆可¶
治破傷風口噤身强¶
　右以天南星一箇防風二寸同為末先用童子小便¶
　洗瘡口後用藥傅之追出赤水是效¶
又方治如前¶
　右以肉蓯蓉切作片子㬗乾用一小盞子底上穿一¶
<pb:KR3e0031_WYG_019-23b>¶
　孔合著火燒藥如香烟從孔中出熏瘡口累驗¶
又方治如前¶
　右以好鰾膠二錢火上炙焦為末熱湯調下分二服¶
　連服一方用一仰一合瓦内燒鰾至烟斷研細末熱¶
　酒調下汗出愈¶
又方治破傷風腰脊反張牙闗噤急四支强直¶
　右以鷄糞白半升大豆二升半和炒令變色乗熱用¶
　酒沃之微煮令豆味出量性飲之¶
<pb:KR3e0031_WYG_019-24a>¶
追風散治破傷風¶
　　草烏頭四箇(二箇生用/二箇炮熟)椒二十八粒¶
　右為末貼瘡上風毒自出¶
又方治如前¶
　右以黒豆四十粒朱砂一字同研為末酒半盞調下¶
　一字差¶
又方治如前¶
　右以白麵䀋各一撮新水調塗瘡¶
<pb:KR3e0031_WYG_019-24b>¶
又方治如前¶
　右以蘇木剉煎濃汁灌瘡中十數盞不令絶候瘡中¶
　黄水出是效¶
又方　瘡口作白痂無血者殺人最急以雄雀直糞研¶
　熱酒調下一字或半錢¶
又方治破傷風經驗¶
　右以狗頂上毛燒灰貼瘡上¶
　　湯火傷論¶
<pb:KR3e0031_WYG_019-25a>¶
小兒有偶被湯盪火燒成瘡者輕則初乃炮起破有黄¶
水而為瘡也重則便皮破肉傷而為瘡也切不可便用¶
冷物泥蜜之類塗之恐令熱氣不出伏留潰爛深傷經¶
脉宜加慎之今叙方于後¶
麻子膏治湯火瘡經驗¶
　　大麻子(一/合)栢木白皮(一/兩)香白芷(一/兩)甘草(一/兩)¶
　　生地黄(一/兩)¶
　右為麤末以猪脂八兩同藥熬色黄以綿濾去滓盛¶
<pb:KR3e0031_WYG_019-25b>¶
　磁器中成膏毎用少許塗瘡上¶
又方以洗麵脚日㬠乾炒焦黒研細好麻油調塗更解¶
　熱毒以□葉燒灰研細油調塗之止痛無瘢經驗以¶
　水煮大豆汁塗之易差無瘢¶
又方以醋和泥傅之孫光憲家婢抱一孩兒誤落炭火¶
　上燒瘡便以醋和泥傅之較無瘢痕¶
以栢子房㬠乾通風處掛之要用時旋為末好油調鷄¶
　翎掃上如鋪氷痛便止¶
<pb:KR3e0031_WYG_019-26a>¶
　以蛤蜊殻為細末油調塗之如氷無瘢¶
　以小麥麵炒焦黒研如粉生麻油調塗鷄羽掃上大¶
　妙又以風化石灰不拘多少銚子中炒黄色地上出¶
　火毒畢研細末生麻油調塗凢傷至重惞痛不已敗¶
　壞筋骨皮肉者皆治¶
又以捉一大活鼠先用銚子煎芝麻油一斤至熱旋打¶
　死鼠候冷頓油内煎直至毛骨俱散濾去滓不用入¶
　乳香末没藥末各半兩攪匀上炭火熬成膏磁器盛¶
<pb:KR3e0031_WYG_019-26b>¶
　封繫定掘一坑深一尺許窖之候三月取出凡遇湯¶
　火傷塗之立效亦治金瘡¶
　¶
　¶
　¶
　¶
　¶
　小兒衛生總微論方卷十九¶
