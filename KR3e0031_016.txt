# -*- mode: mandoku-view; -*-
#+TITLE: 小兒衛生總微論方
#+DATE: 2015-08-24 23:05:03.509627
#+PROPERTY: ID KR3e0031
#+PROPERTY: BASEEDITION WYG    
#+PROPERTY: JUAN 卷十六
<pb:KR3e0031_WYG_016-1a>¶
欽定四庫全書¶
　小兒衛生總微論方卷十六¶
　　寒熱論¶
小兒寒熱者由風邪外客於腠理痰飲内漬於藏府致¶
血氣不足隂陽更勝而所作也陽勝則發熱隂勝則發¶
寒隂陽交爭邪正相干則寒熱往來時發時止然此症¶
與瘧相似而發寒不致戰慄發熱不至悶亂所以異也¶
今叙方于後¶
<pb:KR3e0031_WYG_016-1b>¶
人參前胡散治寒熱往來¶
　　人參(去/蘆)柴胡(去苗各/一兩)前胡(去蘆/一兩)桔梗(去/蘆)¶
　　半夏(湯洗七/次焙乾)地骨皮(去/骨)甘草(炙各/半兩)¶
　右為細末毎一錢水一盞入生姜二片煎至半盞去¶
　滓服無時¶
秦艽湯治如前¶
　　秦艽(去蘆/一兩)鱉甲(一兩醋炙/焦黄去欄)大黄(半兩剉/碎微炒)竹筎(一/分)¶
　　麻黄(去根節/半兩)甘草(一/分)¶
<pb:KR3e0031_WYG_016-2a>¶
　右為麤末毎服一錢水一盞入葱白二寸煎至五分¶
　去滓温服無時¶
又方治如前及治赤氣中人¶
　右以猪後蹄燒灰研末以乳汁調服一錢治中熱亦¶
　佳¶
香甲散治寒熱肌瘦¶
　　木香(一/兩)鱉甲(一兩酥炙/黄去裙欄)川大黄(半兩剉/微炒)¶
　　當歸(去蘆洗凈/焙半兩)㯽榔(三/個)陳皮(湯浸去白/焙秤半兩)¶
<pb:KR3e0031_WYG_016-2b>¶
　　柴胡(去苗/半兩)知母(半/兩)甘草(半/兩)¶
　右為麤末毎服一錢水一盞生姜二片煎至六分去¶
　滓温服無時¶
二姜圓治痺疾發寒熱似瘧¶
　　乾姜　良姜(各等分/)¶
　右細剉同炒黄為細末&KR1339;餅和圓菉荳大毎服三五¶
　圓煎楊柳枝湯送下空心服亦治瘧¶
冬𤓰汁治生下至五月以裏乍寒乍熱往來無時¶
<pb:KR3e0031_WYG_016-3a>¶
　右以冬𤓰炮熟絞汁與服或剉栁枝煮汁浴兒¶
　　瘧病論¶
瘧病者由夏傷於暑客於膚裏致肌腠虚隙至秋又寒¶
濕乗之動前暑熱邪正相摶隂陽交爭㑹遇有時更相¶
勝負陽勝則發熱隂勝則發寒隂陽互勝則發寒熱熱¶
則煩躁悶亂寒則㦗慄戰悚隂陽㑹遇交爭已過邪正¶
相離則寒熱俱歇若邪動氣至又復發作故瘧休作有¶
時也其發晏者邪正㑹遇遲也其發朝者邪正㑹遇早¶
<pb:KR3e0031_WYG_016-3b>¶
也其間日發者邪氣入深而行差遲不能日作故間日¶
乃發也今叙方于後¶
桃仁湯治小兒發瘧不止¶
　　桃仁(湯浸去皮尖并雙/仁者麩炒黄一兩)鱉甲(一兩酥炙/黄去裙)桂心(半/兩)¶
　　黄芩(半/兩)川升麻(半/兩)赤茯苓(去黒皮/半兩)¶
　右為麤散毎服一錢水一小盞煎至五分去滓温服¶
　無時¶
靈豆膏治如前¶
<pb:KR3e0031_WYG_016-4a>¶
　　大蒜(一枝去/皮研)巴豆(三斤去/皮心)¶
　右同濕紙褁煨熟一處研為膏圓麻子大毎服二三¶
　錢圎醋湯送下吐瀉即差後用藿香補之¶
藿香湯¶
　　藿香(去/土)肉豆冦(麵裹/煨)甘草(各一/分)¶
　右為細末毎服半錢水一盞煎至七分温服連服三¶
　服無時¶
朱衣使者治如前¶
<pb:KR3e0031_WYG_016-4b>¶
　　砒(半兩/細研)菉豆末(一/分)黒豆末(一/分)¶
　右同研匀細滴水研黍米大辰砂為衣間日發者於¶
　好日夜臨卧時面北冷醋水送下二圎頻日發者只¶
　於當日夜服如上法兒極小者與一圓端午日合佳¶
又方如前治¶
　右以生鹿角為細末發已前乳汁調服一字¶
又方治如前¶
　右以鷄胵中黄皮炒極燥為末乳汁服之男雄女雌¶
<pb:KR3e0031_WYG_016-5a>¶
又方治如前¶
　右以蛇蛻皮一兩取毎条長五尺以上者燒灰存性¶
　研細末毎服一錢新水調下未發前服三嵗上半錢¶
　下者一字¶
又方治如前¶
　右以黄丹二分蜜水和之與服如冷者以酒和冷服¶
萬金丹治痰盛挾積發瘧久不差¶
　　阿魏(一錢湯化去砂石和麵/作餅煨熟剉細炒乾)朱砂(一分研/水飛)¶
<pb:KR3e0031_WYG_016-5b>¶
　　砒霜(一錢用醋半盞/慢火上熬醋盡)丁香(半/兩)巴豆(七個去皮膜/油盡取霜)¶
　　木香(半/兩)相思子(十四/個)¶
　右為細末煉蜜和圓黍米大未發前冷水下一二粒¶
　一嵗加一粒至十嵗上止十粒絶早服忌熱物一辰¶
　時¶
知母圓治瘧疾熱甚者¶
　　知母(一兩/微炒)鱉甲(一兩酥炙/焦去裙欄)川大黄(一兩細/剉微炒)¶
　　朱砂(一錢水/飛研)赤茯苓(去黒皮/一兩)川芒硝(半/兩)¶
<pb:KR3e0031_WYG_016-6a>¶
　　川升麻(半/兩)龍腦(一錢/研)¶
　右為末拌匀細煉蜜圓黍米大毎服五七圓生姜湯¶
　送下得利即愈量大小加减¶
小兒温瘧灸兩乳下一指三壯壯如小麥大¶
恒山湯治小兒瘧疾¶
　　恒山(一兩/剉)小麥(三/合)淡竹葉(切一/升)¶
　右為麤末水煎去滓臈中兒服一蜆殻半月者二蜆¶
　殻滿月者半小合以意增之¶
<pb:KR3e0031_WYG_016-6b>¶
烏梅圓治瘧疾寒甚者¶
　　烏梅肉(一兩/焙乾)母丁香(半/兩)桂心(半/兩)當歸(去鬚洗/焙半兩)¶
　　乾漆(半兩炒/烟出盡)¶
　右為細末入研細射香末半錢拌匀煉蜜和圓黍米¶
　大毎服十圓粥飲下¶
茶清散治諸瘧疾¶
　　人言(一/兩)黒豆(一/升)河水(四/升)¶
　右同煮至水盡炒乾為末毎服一字或半錢熱多者¶
<pb:KR3e0031_WYG_016-7a>¶
　臈茶清調下寒多者草茶清調下間日者投發夜臨¶
　卧服頻日者但臨卧忌熱物一辰時此方宜斟酌¶
鬼見愁治乳妳嬰小患瘧無計可治服此的驗神應¶
　　代赭石(用丁頭五粒火煅/醋淬十次研極細)朱砂(透明塊子/半錢水飛)¶
　　砒霜(皂子/大)¶
　右三味用濕紙七重同裹慢火内煨至紙乾取出頓¶
　地上出火毒次入腦射各半字金箔五片同研共為¶
　細末毎一字於發日早以麻油一滴調藥傅鼻尖上¶
<pb:KR3e0031_WYG_016-7b>¶
　立止¶
草菓子湯治脾寒發瘧¶
　　草菓子(三/個)甘草(五/寸)大棗(七/個)¶
　右並剉碎分三服水一盞煎至半盞放温服更量大¶
　小加减¶
符法治諸瘧　　僊　　挆　　譴¶
　右於發日不得梳頭洗面𠻳口及弄水漿日出時用¶
　朱砂書上第一字於凈紙上剪下於兩脚心於兩手¶
<pb:KR3e0031_WYG_016-8a>¶
　心兩頰上并額上并前後心共九處帖了然後喫¶
　飲食如未止書第二字永除根本鮮有書及第三字¶
　者¶
　　㺯舌論¶
小兒㺯舌者其症有二一者心熱心繫舌本熱則舌本¶
乾澁而緊故時時吐㺯舒緩之二者脾熱脾絡連舌熱¶
則舌亦乾澁而𦂳故時時吐弄舒緩之皆欲飲水心熱¶
則發渇脾熱則津液耗皆引飲二症相似宜加審别心¶
<pb:KR3e0031_WYG_016-8b>¶
熱者面赤睡即口中氣熱時時煩躁喜就其冷咬牙上¶
竄治宜退熱脾熱者大便稠硬赤黄色面黄身亦微黄¶
治宜微導之不可用冷藥又不可轉下若悞下之則脾¶
胃虛津液耗又加五心煩熱面黄肌瘦變為疳也若大¶
病未已用藥弄舌者大凶也今叙方于後¶
人參知母散治心熱弄舌¶
　　知母(一/兩)藍葉(半/兩)人參(去蘆/半兩)鈎藤(一/分)川升麻(一/分)¶
　　乾葛(一/分)黄芩(一/分)¶
<pb:KR3e0031_WYG_016-9a>¶
　右為細末毎服一錢水八分入竹瀝三兩滴煎至五¶
　分去滓温服無時¶
瀉黄散治脾熱弄舌¶
　　藿香葉(去土/七錢)山梔子仁(一/兩)石膏(半/兩)甘草(三/兩)¶
　　防風(去蘆并丫枝/切焙四兩)¶
　右並剉以蜜酒洒拌匀炒香燥為細末毎服一錢水¶
　一盞煎至六分去滓放温取清汁服一方有山藥二¶
　兩¶
<pb:KR3e0031_WYG_016-9b>¶
　　鬾(音/竒)病論¶
小兒鬾病其論有二一者聖惠云小兒生十餘月已後¶
母又娠因以乳兒令兒生病其候精神不爽身體痿瘁¶
骨立髪落名曰鬾病又曰繼病又曰交嬭二者巢氏云¶
小兒在母胎姙之時其母被惡神導其腹中胎氣至兒¶
生下往往尫羸微微下利寒熱往來毛髪焦竪多嗔不¶
悅其候頗似於疳今叙方于後¶
虎骨丹治鬾病¶
<pb:KR3e0031_WYG_016-10a>¶
　　虎頭骨(塗酥炙/黄一兩)鬼臼(一/兩)草龍膽(去蘆/一兩)鬼箭(取羽/一兩)¶
　　琥珀(半兩/令研)白膠香(半兩/令研)¶
　右為細末同研匀煉蜜和圓黍米大毎服十粒乳香¶
　湯下無時¶
又方治如前¶
　右取伏翼蝙蝠是也燒灰研細末粥飲調下半錢日¶
　三若炙令香熟嚼爛哺兒亦効如得重一斤者尤佳¶
　又得黄精自然汁&KR0151;炙之最良¶
<pb:KR3e0031_WYG_016-10b>¶
又方治如前¶
　右取百勞鳥毛與兒帶之又名&KR0054;勞又名鶪¶
　　骨蒸論¶
小兒自周晬已上至十餘嵗血氣隆盛因厚衣温燠將¶
養過宜食羊肉肥甘果食諸物臓腑生熱熏蒸肌骨身¶
體發熱夜有盗汗漸漸瘦悴乃成骨蒸若不即治則為¶
急勞今叙方于後¶
秦艽散治潮熱蒸瘦减食¶
<pb:KR3e0031_WYG_016-11a>¶
　　秦芁(去蘆/切焙)甘草(炙各/一兩)乾猫兒薄荷葉(半兩不/見火)¶
　右為麤末毎服一二錢水一中盞煎至七分去滓温¶
　服食後¶
地骨皮湯治骨蒸體熱肌瘦¶
　　地骨皮(去/骨)胡黄連(各一/兩)鱉甲(塗酥炙黄/去裙盡)柴胡(去/苗)¶
　　犀角(錯取/屑)嫩桃枝(剉/)川大黄(炮/)知母(各半/兩)¶
　右為細末毎服一大錢水一盞煎至五分去滓温服¶
　無時¶
<pb:KR3e0031_WYG_016-11b>¶
麥煎散治童男室女骨蒸肌熱盜汗减食痿瘦¶
　　鱉甲(醋炙去/裙欄)大黄(紙裹/煨熟)恒山柴胡(去/苗)赤茯苓(去黒/皮)¶
　　乾生漆(炒烟/盡)當歸(去蘆洗凈/酒浸一宿)白术　生地黄¶
　　石膏(各一/兩)甘草(半兩/炙)¶
　右為末毎服二錢水一盞入小麥五十粒煎至六分¶
　去滓温服食後臨卧有虛汗者加麻黄根一兩¶
連艽散治骨蒸肌瘦漸為急勞¶
　　黄連(去鬚/一兩)秦艽(去蘆/一兩)天靈蓋(一枚塗/酥炙黄)甘草(半兩/炙)¶
<pb:KR3e0031_WYG_016-12a>¶
　右為細末毎服半錢粥飲調下無時¶
　　腹皮青黒論¶
小兒腹肚皮腠虚薄為風寒邪氣所乗而真氣微弱不¶
能滋其血氣失榮養之致邪氣著而不去故腹皮卒然¶
青黒也此候危惡今叙方于後¶
二聖散治腹肚皮膚忽然青黒¶
　右以胡粉苦參各一兩為細末毎服一錢温酒調下¶
　兼塗患處¶
<pb:KR3e0031_WYG_016-12b>¶
又方治卒腹皮青黒不能喘息宜急用此方¶
　右以大青為末納口中酒送之¶
又方治卒腹皮青黒不急治須㬰即死¶
　右以酒和胡粉&KR0151;之乾則再&KR0151;仍於臍四邊各半寸¶
　并鳩尾下一寸共五處各灸三壯¶
　　難乳論¶
小兒難乳有二一者兒初生客風邪熱中臍流入心脾¶
之經即令舌厚唇燥而急口不能乗乳故乳而不能咂¶
<pb:KR3e0031_WYG_016-13a>¶
飲也二者兒初生時拭掠口中穢血不及嚥而入腹則¶
令兒心腹痞滿短氣促急故口不能吮乳飲之也今叙¶
方于後¶
五福化毒丹治心脾經熱舌厚唇燥急不能乗乳¶
　　生乾地黄(焙/稱)熟乾地黄(焙稱各/半兩)天門冬(去心/稱)¶
　　麥門冬(去心/稱)𤣥參(去/蘆)甘草(炙/)甜硝(各三/錢)青黛(一錢/半)¶
　右先六味為細末後硝研入硝黛拌匀煉蜜和圓鷄¶
　頭大毎服半圓或一圓食後水化服之無時¶
<pb:KR3e0031_WYG_016-13b>¶
又方治兒飲乳不快喉舌似𦂳不相從順¶
　右以沙牛角燒灰存性研細末塗乳上放兒口中捻¶
　汁飲吮嚥下¶
又方治胷腹痞滿短氣促急不能飲乳¶
　右取鷄子殻燒灰酒服半錢¶
又方治心胷熱痞飲乳不快¶
　右以生葛根杵爛絞汁飲灌之如無以乾葛煮灌¶
　之亦得¶
<pb:KR3e0031_WYG_016-14a>¶
治小兒不能乳¶
　右以雀矢四枚末之著乳上令吮之兒大增服¶
治小兒初生不飲乳及不小便¶
　右以乳汁二合葱白一寸四破於銀器内煎取一合¶
　藥注灌之立効¶
　　大小便倫¶
小兒大便有祕澁者有不通者皆由府臓有熱乗於腸¶
　胃胃熱則津液少少則糞燥結實而鞕大便難下則¶
<pb:KR3e0031_WYG_016-14b>¶
　為秘澁甚者則不能便乃為不通也小便有滴瀝者¶
　有不通者由小腸與膀胱有熱二經俱主水水入小¶
　腸𫝊於膀胱循水道出而小便也熱氣乗之則水耗¶
　少而行澁故滴瀝而下也甚者水道乾而不通也若¶
　熱入小大腸則皆壅滯不得宣利故大小便俱不通¶
　也¶
金花散治大便秘澁便難¶
　　皂角仁(一錢/炒)㯽榔(一個/生)甘草(一/錢)¶
<pb:KR3e0031_WYG_016-15a>¶
　右為細末毎服一字或半錢沙糖熟水調下¶
栢子仁膏治如前¶
　　栢子仁(㨂/凈)松子仁　胡桃仁(各等分/)¶
　右研和膏毎彈子大熱湯化下未快再服¶
人參荆芥湯¶
　右以人參荆芥各自為末毎用人參末半錢荆芥末¶
　一錢和匀水一盞煎至七分放冷量大小時時與服¶
木香麤散治大便不通¶
<pb:KR3e0031_WYG_016-15b>¶
　　木香　訶子(煨取皮等分/)¶
　右為麤末毎半錢或一錢水煎去滓放温時服¶
又方治如前¶
　右以猪苓一兩為末水少許煮鷄矢白湯調下一錢差¶
又方治如前¶
　右以酵不拘多少先搦乾曝為末麵糊為圓菉豆大¶
　毎服五七丸至十餘丸量大小米飲下¶
木通散治小便澁滯滴瀝不得通快¶
<pb:KR3e0031_WYG_016-16a>¶
　　木通　滑石　甘草(炙/)㷔硝(研各/半兩)三葉草(一/分)¶
　右為末細匀毎服一字或半錢沸湯㸃服乳食前¶
滑石散治如前¶
　　滑石　瞿麥　葵子(炒/)芸薹子　甘草(炙/)¶
　　山梔子仁　蔚金　海金沙(炒各/一錢)¶
　右為細末毎服半錢煎燈心葱湯調下乳食前¶
如聖散治如前¶
　　海金沙(炒/)滑石(等分/)¶
<pb:KR3e0031_WYG_016-16b>¶
　右為細末毎服一字或半錢煎燈心湯調下乳前食¶
八正散治如前又治心經邪熱又治熱淋¶
　　瞿麥　木通　山梔子仁　地扁竹　車前子¶
　　甘草　滑石(各三/錢)大黄(一錢/半)¶
　右為細末毎服一錢水七分入薄荷二葉同煎二分¶
　去滓温服無時¶
治小兒小便不通三日欲死¶
　　葵根(一握/剉)壁魚(七枚/别研)¶
<pb:KR3e0031_WYG_016-17a>¶
　右以水一大盞煎葵根取汁六分入壁魚末再煎三¶
　五沸去滓放温服¶
治小兒小便赤澁不通¶
　　蒲黄　滑石(各等分/)¶
　右研匀細毎服一錢煎燈心湯調下沙糖水亦得亦¶
　治淋痛乳食前¶
治小兒卒不得小便以鹽安臍中灸之¶
治小兒小便赤澁不通¶
<pb:KR3e0031_WYG_016-17b>¶
　　滑石(二/兩)木通(一/兩)葵子(一/合)¶
　右為麤散毎服一錢水一小盞煎五分去滓温服無¶
　時¶
冬葵子散治小兒卒小便不通小腹急悶¶
　　冬葵子(一/兩)木通(半/兩)¶
　右為麤末毎服一錢水一小盞煎至五分去滓不拘¶
　時候¶
捻頭散治小便不通¶
<pb:KR3e0031_WYG_016-18a>¶
　　延胡索(去/皮)川苦楝(去/核)¶
　右為細末毎服半錢或一錢捻頭湯調下如無捻頭¶
　即於湯中滴油三兩㸃食前服一方車前草小麥各¶
　一升水二升煮取一升二合去滓煮粥服日二量兒¶
　大小加减¶
葶藶散治如前¶
　　葶藶(半兩/炒)青皮(去穰炒/黄半兩)¶
　右為細末毎服半分或一分空心姜湯調下乳食前¶
<pb:KR3e0031_WYG_016-18b>¶
殭蚕散治如前¶
　　白殭蠶(炒去/絲嘴)當歸(去蘆洗/凈等分)¶
　右為細末毎服半錢或一錢煎車子湯調下亦治血¶
　淋若沙淋者煎羊蹄草湯調下無時¶
又方治如前¶
　右以綿黄耆為末毎服一錢水一盞煎至五分温服¶
　無時¶
又方治如前¶
<pb:KR3e0031_WYG_016-19a>¶
　右以烏梅肉為末毎服一錢水調服神效¶
又方以地扁竹煎湯放温服如熟水飲之效¶
白术膏治小便澁滯不通胷腹痞滿¶
　　白术(半/兩)白茯苓(一/分)澤瀉(半/兩)人參(去蘆/一分)滑石(一/分)¶
　右為末煉蜜和膏毎皂子大米飲化下亦治脾胃不¶
　和不美乳食¶
朱砂散治小便赤澁不通心神煩躁¶
　　朱砂(一兩/研)滑石(半兩/研)犀角屑(半/兩)黄芩(一/分)¶
<pb:KR3e0031_WYG_016-19b>¶
　　車前子(一分/炒)甘草(一分/炙)¶
　右為散拌匀毎服半錢煎竹葉湯調下乳食前¶
葵石散治小便不通悶亂¶
　　葵根(一握/剉)滑石(一/兩)木通(一/兩)牽牛子(半兩/炒)¶
　右為麤散毎服一錢水一大盞入燈心葱白各少許¶
　煎至六分去滓放温食前服¶
鷄腸草散治小腸膀胱有熱小便難澁服冷藥過多却¶
　致小便不能禁止¶
<pb:KR3e0031_WYG_016-20a>¶
　　鷄腸草(一/兩)牡蠣粉(三/分)龍骨(火煅/半兩)麥門冬(去心焙/半兩)¶
　　白茯苓(去黒皮/半兩)桑螵蛸(米泔水/煮半兩)¶
　右為麤散毎服一錢水一盞入生姜二片棗一個煎¶
　至六分去滓温服亦治遺尿乳食前¶
郁李仁丸治大小便秘濇不通¶
　　郁李仁(二兩湯/浸去皮)大黄(一/兩)㯽榔(三/兩)青皮(去穰/半兩)¶
　右為細末煉蜜和丸菉豆大毎服十丸至十五丸姜¶
　湯下無時¶
<pb:KR3e0031_WYG_016-20b>¶
芎黄散治如前¶
　　芎藭(一/兩)川大黄(三分剉/碎微炒)郁李仁(三分温湯浸/去皮微炒黄)¶
　右為散毎服一錢温水調下乳食前¶
朱粉丹治如前心神煩腹脇悶卧中多驚¶
　　朱砂(半兩研/細水飛)膩粉(一/錢)續隨子(半/兩)¶
　右為末研拌匀煉蜜和丸黍米大毎服七粒温水送¶
　下食後¶
木通剉㪚治大小便不通¶
<pb:KR3e0031_WYG_016-21a>¶
　　木通　瞿麥　滑石　山梔子仁(各三/錢)茯苓(去黒/皮)¶
　　甘草(各四/錢)續隨子(三/錢)車前子(一/分)¶
　右㕮咀毎服一錢水一盞煎至半盞去滓温服更量¶
　大小加减乳食前¶
紅綿散治如前¶
　　朱砂(研水/飛)蔚金　輕粉(各一/分)馬牙硝(半/兩)¶
　右入麝香少許研匀細毎服半錢薄荷蜜水調下無¶
　時¶
<pb:KR3e0031_WYG_016-21b>¶
又方治如前¶
　右以滑石為末毎服半錢清油調如稀糊再入好酒¶
　一茶脚許攪匀服之如一時久未通再服¶
又方治如前¶
　右以不蚛皂角去皮核生為末用二錢取獨頭蒜一¶
　顆沙盆内同皂角末磨擦蒜盡以釅米醋少許和之¶
　捻作餅子如香花子貼臍中立通¶
又方治如前¶
<pb:KR3e0031_WYG_016-22a>¶
　右以露蜂房燒灰研細酒調一錢或半錢日二¶
郁李仁膏治襁褓小兒大小便不通¶
　　郁李仁(一兩浸/去皮)滑石(半兩/研)¶
　　大黄(去麤皮取實者一兩剉碎/酒浸半日控乾炒焦為末)¶
　右先將郁李研為膏和二味丸黍米大毎服一二十¶
　圓量大小與小者乳汁下大者薄荷湯下要踈風熱¶
　痰實服但微溏極稳¶
　　五淋論¶
<pb:KR3e0031_WYG_016-22b>¶
淋病有五一曰熱淋血淋二曰寒淋膏淋三曰氣淋四¶
曰勞淋五曰石淋五淋之中小兒有所患者惟寒熱氣¶
之三症外勞石二症虛極所致小兒未親色慾故無患¶
者内石淋恐兒本怯腎弱者有之亦千金中無一矣今¶
並具五淋之症于下　熱淋者因熱乗小腸膀胱二經¶
皆主水水入小腸𫝊於膀胱行於水道出於隂中而為¶
小便也故隂為水液之路膀胱為津液之府熱則水道¶
燥&KR1020;水液行澁致水道不利小便淋瀝因名曰淋其候¶
<pb:KR3e0031_WYG_016-23a>¶
出少而起數小腹急痛引臍連莖中痛也熱甚者溺血¶
故亦曰血淋血得熱則流散滲入於胞隨淋溺而下也¶
　寒淋者因寒冷干於二經而作其候先寒戰而後溺¶
之是邪氣與正氣交爭也寒氣勝則發寒戰正氣勝則¶
寒戰解而得溺溺則出少澁滯小腹連莖中而痛寒甚¶
者溺白如稀膏故亦曰膏淋亦如痢下熱則便血寒則¶
便膿也痢下者寒熱摶於大腸也今淋者寒熱摶於小¶
腸也　氣淋者小兒因怒而啼氣入二經留滯不散邪¶
<pb:KR3e0031_WYG_016-23b>¶
正相摶胞内氣脹其候毎溺則臍下憋膨水道澁不能¶
下莖中相引而痛常有餘瀝也　勞淋者因房事過度¶
腎虛精竭氣通於隂水道乾澁之所為也腎與膀胱為¶
表裏今腎虛精竭則膀胱亦虚不能約制其水故水液¶
頻數而下水道乾燥則不能通利其候尿留莖内數起¶
不出引小腸連莖而痛也　石淋者小者為沙大者為¶
石皆云腎主水水為熱結化而為石其言雖近而不知¶
其本也且腎有二藏左者為腎右為命門主水而為壬¶
<pb:KR3e0031_WYG_016-24a>¶
聖濟經云壬者一水一石之謂歟不知一水一石之道¶
告未達生化之妙本太一精真在上兆於水立於石是¶
腎中本有真之物也患者乃真精化而真物出焉其候¶
沙石從水道中出塞痛悶絶故痊者鮮矣¶
琥珀圓治熱淋疼痛¶
　　琥珀(半兩/研)乳香(半兩/研)桃膠(半兩/研)¶
　右拌研匀糊為丸菉豆大毎服一二十丸煎萱草湯¶
　下¶
<pb:KR3e0031_WYG_016-24b>¶
又方治如前¶
　右以黄芩二兩絹袋貯之用水二升煮取一升時時¶
　服無時¶
蒲黄散治血淋澁痛¶
　　蒲黄(半/兩)冬葵子(半/兩)生地黄(半/兩)¶
　右為細末毎服一錢水一盞煎至六分去滓温服無¶
　時¶
又方治如前¶
<pb:KR3e0031_WYG_016-25a>¶
　右以雄鷄屎尖白如粉者炒微黄研細末酒糊圓菉¶
　豆大酒下三五丸日連連四五服取効¶
玉粉丹治寒淋膏淋如神又治下痢¶
　　牡蠣粉(四兩/研)乾姜(末二/兩炮)¶
　右拌匀麵糊為丸麻子大毎服一二十丸米飲送下¶
　無時¶
二膠散治氣淋小腸憋&KR0034;不通¶
　　桃膠　李膠(等分/)¶
<pb:KR3e0031_WYG_016-25b>¶
　右為末毎服半錢葱白湯調下無時¶
又方治氣淋¶
　右以蠶退紙燒灰研細毎服半錢或一錢煎去心麥¶
　門冬湯調下無時¶
又方治如前¶
　右以馬兠鈴炒焦黄為細末毎服半錢或一錢麝香¶
　酒調下温酒亦得無時¶
葵子散治沙石淋痛不可忍¶
<pb:KR3e0031_WYG_016-26a>¶
　　冬葵子(一/兩)石南葉　榆白皮(去末/剉)石葦(去毛/)¶
　　木通(剉各/半兩)¶
　右為細末毎服半錢葱白湯調下一方只煮冬葵子¶
　汁服¶
二石散治如前¶
　　滑石　石葦(去毛各一兩一方/更有𤓰樓根一兩)¶
　右為末毎服半錢煎大麥湯清調下無大麥米飲亦¶
　得¶
<pb:KR3e0031_WYG_016-26b>¶
治小兒淋閉¶
　　露蜂房　亂髪灰(等分/)¶
　右為末毎服一錢水調服之日二¶
又方治如前¶
　以冬葵子一兩杵麤散毎服一錢水一小盞煎至五¶
　分去滓温服無時¶
又方　以衣中白魚摩臍下及小腹¶
又方治如前經効小兒諸淋¶
<pb:KR3e0031_WYG_016-27a>¶
治小兒遺尿¶
　　瞿麥穗　龍膽草(去/芦)皂莢(去皮/弦)桂心(各半/兩)¶
　　人參(去蘆/一兩)鷄腸草(一/兩)車前子(一兩炒/一分)石葦(去毛/半兩)¶
　右同為末煉蜜和丸小豆大毎服五丸食分日三¶
又方　以小豆葉搗汁服之以鷄腸燒灰研末漿水調¶
　服一錢面北斗服日三¶
　¶
　¶
<pb:KR3e0031_WYG_016-27b>¶
　¶
　¶
　¶
　¶
　¶
　¶
　¶
　小兒衛生總微論方卷十六¶
